{
  "sn5.2:0.1": "Budini govori tematski grupisani 5.2 ",
  "sn5.2:0.2": "1. Poglavlje o monahinjama ",
  "sn5.2:0.3": "Somā ",
  "sn5.2:1.1": "Kraj Sāvatthīja. ",
  "sn5.2:1.2": "Jednoga jutra monahinja Somā se obukla, uzela svoju prosjačku zdelu i gornji ogrtač, pa krenula put Sāvatthīja da prosi hranu. ",
  "sn5.2:1.3": "A kad je isprosila hranu u Sāvatthīju i vratila se, posle obroka, otide ona do Slepčevog gaja da tu provede ostatak dana. ",
  "sn5.2:1.4": "Kada je zašla u njega, sede u podnožje nekog drveta da tu provede ostatak dana. ",
  "sn5.2:1.5": "Tu joj Māra, Zli, u želji da u monahinji Somi izazove strah, uznemirenost i jezu, u želji da joj naruši koncetraciju, priđe i obrati joj se ovim stihovima: ",
  "sn5.2:2.1": "„Teško je postići ono stanje ",
  "sn5.2:2.2": "koje treba da dostignu mudraci. ",
  "sn5.2:2.3": "Ne može ga doseći žena, ",
  "sn5.2:2.4": "sa to malo svoje pameti.” ",
  "sn5.2:3.1": "Na to monahinja Sonā pomisli: ",
  "sn5.2:3.2": "„Ko je izgovorio ove stihove – ljudsko ili neljudsko biće?” ",
  "sn5.2:3.3": "I dalje pomisli: ",
  "sn5.2:3.4": "„Māra, Zli, to izgovori, u želji da u meni izazove strah, uznemirenost i jezu, u želji da mi naruši koncentraciju.” ",
  "sn5.2:3.5": "Tako mu monahinja Somā, razumevši: „Ovo je Māra, Zli”, odgovori stihovima: ",
  "sn5.2:4.1": "„Šta znači je li neko žensko ili muško, ",
  "sn5.2:4.2": "ako mu je um zaista koncentrisan, ",
  "sn5.2:4.3": "ako mu znanje postojano pritiče, ",
  "sn5.2:4.4": "dok direktno posmatra Dhammu? ",
  "sn5.2:5.1": "Ali onaj koga muči misao, ",
  "sn5.2:5.2": "’Ja sam žensko’, ’Ja sam muško’ ",
  "sn5.2:5.3": "ili ’Ja sam bilo šta’, ",
  "sn5.2:5.4": "tome se Māra rado obraća.” ",
  "sn5.2:6.1": "Na to Māra, Zli, shvativši: „Monahinja Sonā me prepoznala”, tužan i potišten nesta u trenu. "
}