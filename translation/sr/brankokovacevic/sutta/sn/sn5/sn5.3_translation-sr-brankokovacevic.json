{
  "sn5.3:0.1": "Budini govori tematski grupisani 5.3 ",
  "sn5.3:0.2": "1. Poglavlje o monahinjama ",
  "sn5.3:0.3": "Kosāgotamī ",
  "sn5.3:1.1": "Kraj Sāvatthīja. ",
  "sn5.3:1.2": "Jednoga jutra monahinja Kosāgotamī se obukla, uzela svoju prosjačku zdelu i gornji ogrtač, pa krenula put Sāvatthīja da prosi hranu. ",
  "sn5.3:1.3": "A kad je isprosila hranu u Sāvatthīju i vratila se, posle obroka, otide ona do Slepčevog gaja da tu provede ostatak dana. ",
  "sn5.3:1.4": "Kada je zašla u njega, sede u podnožje nekog drveta da tu provede ostatak dana. ",
  "sn5.3:1.5": "Tu joj Māra, Zli, u želji da u monahinji Kosāgotamī izazove strah, uznemirenost i jezu, u želji da joj naruši koncetraciju, priđe i obrati joj se ovim stihovima: ",
  "sn5.3:2.1": "„Zašto tu sediš sama, lica suzama oblivenog, ",
  "sn5.3:2.2": "kao majka kojoj je umrlo čedo? ",
  "sn5.3:2.3": "U ovu šumu si se sama zaputila, ",
  "sn5.3:2.4": "da li to za muškarcem tragaš?” ",
  "sn5.3:3.1": "Na to monahinja Kosāgotamī pomisli: ",
  "sn5.3:3.2": "„Ko je izgovorio ove stihove – ljudsko ili neljudsko biće?” ",
  "sn5.3:3.3": "I dalje pomisli: ",
  "sn5.3:3.4": "„Māra, Zli, to izgovori, u želji da u meni izazove strah, uznemirenost i jezu, u želji da mi naruši koncentraciju.” ",
  "sn5.3:4.1": "Tako mu monahinja Kosāgotamī, razumevši: „Ovo je Māra, Zli”, odgovori stihovima: ",
  "sn5.3:5.1": "„Smrti sinova mojih daleko su za mnom, ",
  "sn5.3:5.2": "traganje za muškarcem je okončano. ",
  "sn5.3:5.3": "Ne tugujem, niti plačem, ",
  "sn5.3:5.4": "a ni tebe se ne plašim, prijatelju. ",
  "sn5.3:6.1": "Ushićenje svim i svačim presahlo je, ",
  "sn5.3:6.2": "mrak gusti razvejan je. ",
  "sn5.3:6.3": "Pobedivši armiju smrti, ",
  "sn5.3:6.4": "živim lišena svake nečistoće.” ",
  "sn5.3:7.1": "Na to Māra, Zli, shvativši: „Monahinja Kosāgotamī me prepoznala”, tužan i potišten nesta u trenu. "
}