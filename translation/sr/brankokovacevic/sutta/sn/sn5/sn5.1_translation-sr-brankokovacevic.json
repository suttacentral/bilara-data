{
  "sn5.1:0.1": "Budini govori tematski grupisani 5.1 ",
  "sn5.1:0.2": "1. Poglavlje o monahinjama ",
  "sn5.1:0.3": "Āḷavikā ",
  "sn5.1:1.1": "Ovako sam čuo. ",
  "sn5.1:1.2": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "sn5.1:1.3": "I jednoga jutra monahinja Āḷavikā se obukla, uzela svoju prosjačku zdelu i gornji ogrtač, pa krenula put Sāvatthīja da prosi hranu. ",
  "sn5.1:1.4": "A kad je isprosila hranu u Sāvatthīju i vratila se, posle obroka, otide ona do Slepčevog gaja, tragajući za osamom. ",
  "sn5.1:1.5": "Tu joj Māra, Zli, u želji da u monahinji Āḷāviki izazove strah, uznemirenost i jezu, želeći da je otera iz osame, priđe i obrati joj se ovim stihovima: ",
  "sn5.1:2.1": "„Nema bega u ovome svetu, ",
  "sn5.1:2.2": "pa šta onda radiš tu u osami? ",
  "sn5.1:2.3": "Uživaj u radostima čulnih zadovoljstava, ",
  "sn5.1:2.4": "nemoj posle da se kaješ!” ",
  "sn5.1:3.1": "Na to monahinja Āḷāvika pomisli: ",
  "sn5.1:3.2": "„Ko je izgovorio ove stihove – ljudsko ili neljudsko biće?” ",
  "sn5.1:3.3": "I dalje pomisli: ",
  "sn5.1:3.4": "„Māra, Zli, to izgovori, u želji da u meni izazove strah, uznemirenost i jezu, u želji da me otera iz osame.” ",
  "sn5.1:3.5": "Tako mu monahinja Āḷāvika, razumevši: „Ovo je Māra, Zli”, odgovori stihovima: ",
  "sn5.1:4.1": "„Postoji beg u ovome svetu, ",
  "sn5.1:4.2": "koje dobro uočih svojom mudrošću. ",
  "sn5.1:4.3": "O Zli, kralju nepažljivih, ",
  "sn5.1:4.4": "Ti ne poznaješ to stanje. ",
  "sn5.1:5.1": "Čulna zadovoljstva su poput dželatove sekire, ",
  "sn5.1:5.2": "sastojci bića njegov veliki panj. ",
  "sn5.1:5.3": "Ono što nazivaš čulnom radošću, ",
  "sn5.1:5.4": "za mene je postalo ne-radost.” ",
  "sn5.1:6.1": "Na to Māra, Zli, shvativši: „Monahinja Āḷāvika me prepoznala”, tužan i potišten nesta u trenu. "
}