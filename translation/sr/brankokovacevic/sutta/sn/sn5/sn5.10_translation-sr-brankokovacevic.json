{
  "sn5.10:0.1": "Budini govori tematski grupisani 5.10 ",
  "sn5.10:0.2": "1. Poglavlje o monahinjama ",
  "sn5.10:0.3": "Vađirā ",
  "sn5.10:1.1": "Kraj Sāvatthīja. ",
  "sn5.10:1.2": "Jednoga jutra monahinja Vađirā se obukla, uzela svoju prosjačku zdelu i gornji ogrtač, pa krenula put Sāvatthīja da prosi hranu. ",
  "sn5.10:1.3": "A kad je isprosila hranu u Sāvatthīju i vratila se, posle obroka, otide ona do Slepčevog gaja da tu provede ostatak dana. ",
  "sn5.10:1.4": "Kada je zašla u njega, sede u podnožje nekog drveta da tu provede ostatak dana. ",
  "sn5.10:1.5": "Tu joj Māra, Zli, u želji da u monahinji Vađiri izazove strah, uznemirenost i jezu, u želji da joj naruši koncetraciju, priđe i obrati joj se ovim stihovima: ",
  "sn5.10:2.1": "„Ko je tvorac ovoga bića? ",
  "sn5.10:2.2": "gde li je tvorac ovoga bića? ",
  "sn5.10:2.3": "Gde je ovo biće nastalo ",
  "sn5.10:2.4": "i gde ono nestaje?” ",
  "sn5.10:3.1": "Na to monahinja Vađirā pomisli: ",
  "sn5.10:3.2": "„Ko je izgovorio ove stihove – ljudsko ili neljudsko biće?” ",
  "sn5.10:3.3": "I dalje pomisli: ",
  "sn5.10:3.4": "„Māra, Zli, to izgovori, u želji da u meni izazove strah, uznemirenost i jezu, u želji da mi naruši koncentraciju.” ",
  "sn5.10:3.5": "Tako mu monahinja Vađirā, razumevši: „Ovo je Māra, Zli”, odgovori stihovima: ",
  "sn5.10:4.1": "„Otkud to da govoriš o ’biću’? ",
  "sn5.10:4.2": "Māra, jesi li u to čvrsto ubeđen? ",
  "sn5.10:4.3": "Ovo je samo hrpa raznih sastojaka: ",
  "sn5.10:4.4": "nigde tu biće naći nećeš. ",
  "sn5.10:5.1": "Baš kao što se za sklop delova ",
  "sn5.10:5.2": "koristi reč ‘kočija’, ",
  "sn5.10:5.3": "isto tako kada postoje sastojci, ",
  "sn5.10:5.4": "uobičajeno je da ih ’bićem’ nazivamo. ",
  "sn5.10:6.1": "Samo je patnja ta koja nastaje, ",
  "sn5.10:6.2": "patnja što raste i opada poput plime. ",
  "sn5.10:6.3": "Ništa drugo sem patnje ne nastaje, ",
  "sn5.10:6.4": "ništa sem patnje na svetu ovom ne nestaje.” ",
  "sn5.10:7.1": "Na to Māra, Zli, shvativši: „Monahinja Vađirā me prepoznala”, tužan i potišten nesta u trenu. "
}