{
  "sn5.5:0.1": "Budini govori tematski grupisani 5.5 ",
  "sn5.5:0.2": "1. Poglavlje o monahinjama ",
  "sn5.5:0.3": "Uppalavaṇṇā ",
  "sn5.5:1.1": "Kraj Sāvatthīja. ",
  "sn5.5:1.2": "Jednoga jutra monahinja Uppalavaṇṇā se obukla… ",
  "sn5.5:1.3": "da tu provede ostatak dana. ",
  "sn5.5:1.4": "Tu joj Māra, Zli, u želji da u monahinji Uppalavaṇṇi izazove strah, uznemirenost i jezu, u želji da joj naruši koncetraciju, priđe i obrati joj se ovim stihovima: ",
  "sn5.5:2.1": "„Došavši do sala drveta sa krunom od cvetova, ",
  "sn5.5:2.2": "Stojiš u njegovom podnožju sasvim sama, monahinjo. ",
  "sn5.5:2.3": "Nikoga nema ko bi mogao da nadmaši tvoju lepotu; ",
  "sn5.5:2.4": "luda devojko, zar se ne plašiš razbojnika?” ",
  "sn5.5:3.1": "Na to monahinja Uppalavaṇṇā pomisli: ",
  "sn5.5:3.2": "„Ko je izgovorio ove stihove – ljudsko ili neljudsko biće?” ",
  "sn5.5:3.3": "I dalje pomisli: ",
  "sn5.5:3.4": "„Māra, Zli, to izgovori, u želji da u meni izazove strah, uznemirenost i jezu, u želji da mi naruši koncentraciju.” ",
  "sn5.5:3.5": "Tako mu monahinja Uppalavaṇṇā, razumevši: „Ovo je Māra, Zli”, odgovori stihovima: ",
  "sn5.5:4.1": "„Iako sto hiljada razbojnika ",
  "sn5.5:4.2": "takvih poput tebe može ovamo doći, ",
  "sn5.5:4.3": "sasvim sam mirna, strah ne osećam: ",
  "sn5.5:4.4": "čak i ovako sama, Māra, ja te se ne plašim. ",
  "sn5.5:5.1": "Mogu da u trenu nestanem, ",
  "sn5.5:5.2": "mogu da ti uđem u stomak, ",
  "sn5.5:5.3": "mogu da ti stanem na sred čela: ",
  "sn5.5:5.4": "ipak me ne možeš videti ni na čas. ",
  "sn5.5:6.1": "Gospodar sam svoga uma, ",
  "sn5.5:6.2": "Osnove duhovne snage do kraja razvih, ",
  "sn5.5:6.3": "oslobođena sam okova svake vrste: ",
  "sn5.5:6.4": "a ni tebe se ne plašim, prijatelju” ",
  "sn5.5:7.1": "Na to Māra, Zli, shvativši: „Monahinja Uppalavaṇṇā me prepoznala”, tužan i potišten nesta u trenu. "
}