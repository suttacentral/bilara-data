{
  "sn1.1:0.1": "Budini govori tematski grupisani 1.1 ",
  "sn1.1:0.2": "1. Trska ",
  "sn1.1:0.3": "Prelazak preko buijice ",
  "sn1.1:1.1": "Ovako sam čuo. ",
  "sn1.1:1.2": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "sn1.1:1.3": "Kad je jednom noć bila na izmaku, neko božanstvo izuzetne lepote, dođe do Blaženog i obasja svojim sjajem čitav Đetin gaj. Kad je stiglo, pokloni se Blaženom, pa stade sa strane. Stojeći tako sa strane, to božanstvo ovako reče Blaženom: ",
  "sn1.1:1.4": "„Kažite mi, časni gospodine, kako ste vi prešli preko ove bujice.” ",
  "sn1.1:1.5": "„Ja sam, prijatelju, preko ove bujice prešao ne zaustavljajući se u mestu i ne jureći suviše napred.” ",
  "sn1.1:1.6": "“Ali kako ste to, časni gospodine, prešli preko ove bujice ne zaustavljajući se u mestu i ne jureći suviše napred?” ",
  "sn1.1:1.7": "“Kada sam se zaustavljao u mestu, tonuo sam, ",
  "sn1.1:1.8": "ali kada sam jurio suviše napred, upadao sam u vrtlog. ",
  "sn1.1:1.9": "Tako sam, prijatelju, prešao preko ove bujice ne zaustavljajući se u mestu i ne jureći suviše napred.” ",
  "sn1.1:2.1": "„Posle toliko vremena vidim ",
  "sn1.1:2.2": "brahmana, potpuno ohlađenog; ",
  "sn1.1:2.3": "koji je, ne zaustavljajući se u mestu i ne jureći suviše napred, ",
  "sn1.1:2.4": "prešao preko svih vezanosti za ovaj svet.” ",
  "sn1.1:3.1": "Tako reče božanstvo, ",
  "sn1.1:3.2": "a učitelj je to potvrdio. ",
  "sn1.1:3.3": "Razumevši: ",
  "sn1.1:3.4": "“Učitelj je potvrdio to što rekoh”, božanstvo se pokloni Blaženom, pa pazeći da mu ovaj ostane sa desne strane, nestade sa tog mesta. "
}