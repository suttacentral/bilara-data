{
  "ud1.3:0.1": "Nadahnuća 1.3 ",
  "ud1.3:0.2": "Posle probuđenja III ",
  "ud1.3:1.1": "Ovako sam čuo. ",
  "ud1.3:1.2": "Jednom je, neposredno posle probuđenja, Blaženi boravio kraj Uruvele, na obali reke Nerañđare, u podnožnju bodhi drveta. ",
  "ud1.3:1.3": "Tu je nedelju dana, bez prekida, sedeo prekrštenih nogu, obuzet srećom oslobođenja. ",
  "ud1.3:1.4": "A na kraju te sedmice, izašavši iz meditacije, Blaženi je tokom poslednje trećine noći duboko promišljao o uobičajenom i obrnutom redosledu uslovljenog nastanka: ",
  "ud1.3:2.1": "„Kada ovo jeste, i ono postoji; sa nastankom ovoga, nastaje i ono. ",
  "ud1.3:2.2": "Kada ovo nije, ni ono ne postoji; sa nestankom ovoga, nestaje i ono. Dakle: ",
  "ud1.3:2.3": "sa neznanjem kao uzrokom, mentalni obrasci nastaju; ",
  "ud1.3:2.4": "sa mentalnim obrascima kao uzrokom, svest nastaje; ",
  "ud1.3:2.5": "sa svešću kao uzrokom, mentalno-materijalno nastaje; ",
  "ud1.3:2.6": "sa mentalnim-materijalnim kao uzrokom, šest područja čula nastaju; ",
  "ud1.3:2.7": "sa šest područja čula kao uzrokom, kontakt nastaje; ",
  "ud1.3:2.8": "sa kontaktom kao uzrokom, osećaj nastaje; ",
  "ud1.3:2.9": "sa osećajem kao uzrokom, žudnja nastaje; ",
  "ud1.3:2.10": "sa žudnjom kao uzrokom, vezivanje nastaje; ",
  "ud1.3:2.11": "sa vezivanjem kao uzrokom, bivanje nastaje; ",
  "ud1.3:2.12": "sa bivanjem kao uzrokom, rođenje nastaje; ",
  "ud1.3:2.13": "sa rođenjem kao uzrokom, starost i smrt, žalost, naricanje, bol, tuga i očaj nastaju. ",
  "ud1.3:2.14": "Tako nastaje čitav ovaj okean patnje. ",
  "ud1.3:3.1": "Ali sa slabljenjem i nestankom neznanja, mentalni obrasci nestaju; ",
  "ud1.3:3.2": "sa nestankom mentalnih obrazaca, svest nestaje; ",
  "ud1.3:3.3": "sa nestankom svesti, mentalno-materijalno nestaje; ",
  "ud1.3:3.4": "sa nestankom mentalno-materijalnog, šest područja čula nestaju; ",
  "ud1.3:3.5": "sa nestankom šest područja čula, kontakt nestaje; ",
  "ud1.3:3.6": "sa nestankom kontakta, osećaj nestaje; ",
  "ud1.3:3.7": "sa nestankom osećaja, žudnja nestaje; ",
  "ud1.3:3.8": "sa nestankom žudnje, vezivanje nestaje; ",
  "ud1.3:3.9": "sa nestankom vezivanja, bivanje nestaje; ",
  "ud1.3:3.10": "sa nestankom bivanja, rođenje nestaje; ",
  "ud1.3:3.11": "sa nestankom rođenja, starost i smrt, žalost, naricanje, bol, tuga i očaj nestaju. ",
  "ud1.3:3.12": "Tako nestaje čitav ovaj okean patnje.” ",
  "ud1.3:4.1": "Onda Blaženi, razumevši značenje svega toga, izgovori ove nadahnute stihove: ",
  "ud1.3:5.1": "„Kada priroda stvari postane zaista vidljiva ",
  "ud1.3:5.2": "marljivom brahmanu dok meditira, ",
  "ud1.3:5.3": "on vojsku Māre na sve strane razgoni, ",
  "ud1.3:5.4": "kao i sunce što razgoni tamu noći.” "
}