{
  "ud1.1:0.1": "Nadahnuća 1.1 ",
  "ud1.1:1.1": "Ovako sam čuo. ",
  "ud1.1:1.2": "Jednom je, neposredno posle probuđenja, Blaženi boravio kraj Uruvele, na obali reke Nerañđare, u podnožnju bodhi drveta. ",
  "ud1.1:1.3": "Tu je nedelju dana, bez prekida, sedeo prekrštenih nogu, obuzet srećom oslobođenja. ",
  "ud1.1:1.4": "A na kraju te sedmice, izašavši iz meditacije, Blaženi je tokom prve trećine noći duboko promišljao o uobičajenom redosledu uslovljenog nastanka: ",
  "ud1.1:2.1": "„Kada ovo jeste, i ono postoji; sa nastankom ovoga, nastaje i ono. Dakle: ",
  "ud1.1:2.2": "sa neznanjem kao uzrokom, mentalni obrasci nastaju; ",
  "ud1.1:2.3": "sa mentalnim obrascima kao uzrokom, svest nastaje; ",
  "ud1.1:2.4": "sa svešću kao uzrokom, mentalno-materijalno nastaje; ",
  "ud1.1:2.5": "sa mentalnim-materijalnim kao uzrokom, šest područja čula nastaju; ",
  "ud1.1:2.6": "sa šest područja čula kao uzrokom, kontakt nastaje; ",
  "ud1.1:2.7": "sa kontaktom kao uzrokom, osećaj nastaje; ",
  "ud1.1:2.8": "sa osećajem kao uzrokom, žudnja nastaje; ",
  "ud1.1:2.9": "sa žudnjom kao uzrokom, vezivanje nastaje; ",
  "ud1.1:2.10": "sa vezivanjem kao uzrokom, bivanje nastaje; ",
  "ud1.1:2.11": "sa bivanjem kao uzrokom, rođenje nastaje; ",
  "ud1.1:2.12": "sa rođenjem kao uzrokom, starost i smrt, žalost, naricanje, bol, tuga i očaj nastaju. ",
  "ud1.1:2.13": "Tako nastaje čitav ovaj okean patnje.” ",
  "ud1.1:3.1": "Onda Blaženi, razumevši značenje svega toga, izgovori ove nadahnute stihove: ",
  "ud1.1:4.1": "Kada priroda stvari postane zaista vidljiva ",
  "ud1.1:4.2": "marljivom brahmanu dok meditira, ",
  "ud1.1:4.3": "tada u njemu svaka neizvesnost iščili, ",
  "ud1.1:4.4": "jer jasno vidi prirodu stvari i njihove uzroke.” "
}