{
  "ud3.2:0.1": "Nadahnuća 3.2 ",
  "ud3.2:0.2": "Nanda ",
  "ud3.2:1.1": "Ovako sam čuo. ",
  "ud3.2:1.2": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "ud3.2:1.3": "U isto vreme je poštovani Nanda, brat Blaženog, sin njegove tetke, govorio grupi monaha: ",
  "ud3.2:1.4": "„Ne ushićujem se, prijatelji, životom u celibatu, ",
  "ud3.2:1.5": "nisam u stanju da se pridržavam celibata. Napustivši vežbanje, vratiću se svetovnom životu.” ",
  "ud3.2:2.1": "Onda neki monah otide do Blaženog, pokloni mu se i sede sa strane. Dok je tako sedeo, ovako reče Blaženome: ",
  "ud3.2:2.2": "„Poštovani gospodine, poštovani Nanda… ovako kaže: ",
  "ud3.2:2.3": "„Ne ushićujem se, prijatelji, životom u celibatu, nisam u stanju da se pridržavam celibata. Napustivši vežbanje, vratiću se svetovnom životu.” ",
  "ud3.2:3.1": "Na to Blaženi reče jednom monahu: ",
  "ud3.2:3.2": "„Monaše, idi i reci u moje ime monahu Nandi da ga učitelj zove”. ",
  "ud3.2:3.4": "„Da, poštovani gospodine”, odgovori monah. On otide do Nande i reče mu: ",
  "ud3.2:3.5": "„Prijatelju Nanda, učitelj te zove.” ",
  "ud3.2:4.1": "„Dobro, prijatelju”, odgovori poštovani Nanda i otide da vidi Blaženog. Kad je stigao, pokloni se i sede sa strane. Dok je tako sedeo, Blaženi mu se obrati sledećim rečima: ",
  "ud3.2:5.1": "„Je li istina, Nanda, da si ovako govorio grupi monaha: ",
  "ud3.2:5.2": "’Ne ushićujem se, prijatelji, životom u celibatu, nisam u stanju da se pridržavam celibata. Napustivši vežbanje, vratiću se svetovnom životu’?” ",
  "ud3.2:5.3": "„Istina je, poštovani gospodine.” ",
  "ud3.2:6.1": "„Ali zašto se ti, Nanda, ne ushićuješ životom u celibatu i nisi u stanju da se pridržavaš celibata? Zašto napustivši vežbanje hoćeš da se vratiš svetovnom životu?” ",
  "ud3.2:6.2": "„Poštovani gospodine, kada sam napuštao dom, Sakyanka, najlepša devojka u zemlji, raspletene kose, osvrnula se unaokolo i šapatom mi rekla: ",
  "ud3.2:6.3": "’Neka nam se brzo vratiš, gospodaru’. ",
  "ud3.2:6.4": "Sećajući se toga, poštovani gospodine, ne ushićujem se životom u celibatu i nisam u stanju da se pridržavam celibata. Zato hoću da napustim vežbanje i vratim se svetovnom životu.” ",
  "ud3.2:7.1": "Na to Blaženi uze za ruku poštovanog Nandu i hitro, kao kada bi snažan čovek ispružio savijenu ruku ili savio ispruženu ruku, obojica nestadoše iz Đetinog gaja i nađoše se među božanstvima na Tāvatimsa nebu. ",
  "ud3.2:8.1": "A u to vreme pet stotina zanosnih nebeskih nimfi došlo je da poseti Sakku, kralja bogova. ",
  "ud3.2:8.2": "Onda Blaženi reče poštovanom Nandi: ",
  "ud3.2:8.3": "„Vidiš li, Nanda, tih pet stotina zanosnih nebeskih nimfi?” ",
  "ud3.2:8.4": "„Vidim, poštovani gospodine.” ",
  "ud3.2:9.1": "„Pa šta misliš, Nanda, ko je lepšeg oblika, privlačniji i zanosniji, ona Sakyanka, najlepša devojka u zemlji, ili ovih pet stotina zanosnih nebeskih nimfi?” ",
  "ud3.2:9.2": "„Kao unakažen majmun, poštovani gospodine, kojem su odsečene uši i nos, ",
  "ud3.2:9.3": "tako izgleda ona Sakyanka, najlepša devojka u zemlji, naspram ovih pet stotina zanosnih nebeskih nimfi. ",
  "ud3.2:9.4": "Nije im ni do kolena, nije im ni do članaka, zapravo to dvoje se ne može ni porediti!” ",
  "ud3.2:10.1": "„Raduj se, Nanda, raduj se, Nanda! ",
  "ud3.2:10.2": "Garantujem ti da ćeš jednog dana biti među ovih pet stotina zanosnih nebeskih nimfi.” ",
  "ud3.2:10.3": "„Ako mi Blaženi garantuje da ću jednoga dana biti među ovih pet stotina zanosnih nebeskih nimfi, tada ću s velikom radošću životi u celibatu, predvođen Blaženim.” ",
  "ud3.2:11.1": "Na to Blaženi uze za ruku poštovanog Nandu i hitro, kao kada bi snažan čovek ispružio savijenu ruku ili savio ispruženu ruku, obojica nestadoše među božanstvima na Tāvatimsa nebu i nađoše se u Đetinom gaju. ",
  "ud3.2:12.1": "I dočuše monasi: ",
  "ud3.2:12.2": "„Izgleda da poštovani Nanda živi u celibatu radi nebeskih nimfi. ",
  "ud3.2:12.3": "Izgleda da mu je Blaženi garantovao kako će jednog dana biti među njima.” ",
  "ud3.2:13.1": "Onda monasi kojima je poštovani Nanda bio okružen počeše ovako da ga ismevaju: ",
  "ud3.2:13.2": "„Izgleda da je ovaj Nanda unajmljen, izgleda da je ovaj Nanda potkupljen. Živi u celibatu radi nebeskih nimfi. ",
  "ud3.2:13.3": "Izgleda da mu je Blaženi garantovao kako će jednog dana biti među njima.” ",
  "ud3.2:14.1": "Poštovani Nanda ovim rečima drugih monaha bi uznemiren, posramljen i zgađen. Onda on, boraveći u meditaciji, marljiv, predan i odlučan, stekavši neposredno znanje, ovde i sada dostiže i zadrža se na krajnjem cilju svetačkog života, zbog kojeg sinovi dobrih porodica napuštaju dom i odlaze u beskućnike. ",
  "ud3.2:14.2": "Neposredno je znao: „Ovo je poslednje rođenje, proživljen je svetački život, učinjeno što je trebalo učiniti. Nema više preporađanja u bilo koji oblik bivanja.” ",
  "ud3.2:14.3": "I poštovani Nanda postade jedan od arahanata. ",
  "ud3.2:15.2": "„Poštovani Nanda, razumevajući sopstvenim neposrednim znanjem, još u ovom životu je ušao i ostao u oslobođenosti uma i oslobođenosti mudrošću, koje su bez nečistoća, svaki od otrova uklonjen.” ",
  "ud3.2:15.3": "A u umu Blaženog javi se ovo saznanje: ",
  "ud3.2:15.4": "„Razumevajući sopstvenim neposrednim znanjem, Nanda je još u ovom životu ušao i ostao u oslobođenosti uma i oslobođenosti mudrošću, koje su bez nečistoća, svaki od otrova uklonjen.” ",
  "ud3.2:16.1": "A kada je noć prošla, poštovani Nanda otide do Blaženog. Pokloni se, pa sede sa strane i ovako reče Blaženome: ",
  "ud3.2:16.2": "„Poštovani gospodine, za ono što mi je Blaženi garantovao, za pet stotina zanosnih nebeskih nimfi, tog obećanja ga sada oslobađam.” ",
  "ud3.2:16.3": "„Nanda, obuhvativši svojim umom tvoj um, razumeo sam: ",
  "ud3.2:16.4": "’Nanda je ovde i sada ušao i boravi u oslobođenosti uma i oslobođenosti mudrošću, koje su bez nečistoća, svaki od otrova uklonjen’. ",
  "ud3.2:16.5": "Isto to mi je potvrdilo i jedno božanstvo. ",
  "ud3.2:16.6": "",
  "ud3.2:16.7": "Kada je tvoj um, Nanda, postao oslobođen otrova, bez vezivanja, tada sam i ja postao oslobođen tog obećanja.” ",
  "ud3.2:18.1": "„Onaj ko je sebe iz gliba izvukao, ",
  "ud3.2:18.2": "trn čulne želje u sebi iščupao, ",
  "ud3.2:18.3": "ko je na kraj neznanja stigao, ",
  "ud3.2:18.4": "takav monah ne drhti nad srećom i patnjom.” "
}