{
  "ud3.9:0.1": "Nadahnuća 3.9 ",
  "ud3.9:0.2": "Veština ",
  "ud3.9:1.1": "Ovako sam čuo. ",
  "ud3.9:1.2": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "ud3.9:1.3": "U isto vreme se jednog popodneva među grupom monaha, pošto su se vratili iz prošenja hrane, jeli i okupili se u ovalnoj sali, zapodenuo ovakav razgovor: ",
  "ud3.9:1.4": "„Prijatelji, ko zna neku veštinu? ",
  "ud3.9:1.5": "Ko je u kojoj veštini obučen? ",
  "ud3.9:1.6": "Koja je među veštinama najveća?” ",
  "ud3.9:2.1": "Na to neki ovako odgovoriše: ",
  "ud3.9:2.2": "„Kroćenja slonova je najveća među veštinama.” ",
  "ud3.9:2.3": "Neki ovako odgovoriše: ",
  "ud3.9:2.4": "„Kroćenje konjâ je najveća među veštinama.” ",
  "ud3.9:2.5": "Neki ovako odgovoriše: ",
  "ud3.9:2.6": "„Upravljanja kočijom je najveća među veštinama.” ",
  "ud3.9:2.7": "Neki ovako odgovoriše: ",
  "ud3.9:2.8": "„Gađanje lukom je najveća među veštinama.” ",
  "ud3.9:2.9": "Neki ovako odgovoriše: ",
  "ud3.9:2.10": "„Mačevanje je najveća među veštinama.” ",
  "ud3.9:2.11": "Neki ovako odgovoriše: ",
  "ud3.9:2.12": "„Pravljenje pečata je najveća među veštinama.” ",
  "ud3.9:2.13": "Neki ovako odgovoriše: ",
  "ud3.9:2.14": "„Brojanje je najveća među veštinama.” ",
  "ud3.9:2.15": "Neki ovako odgovoriše: ",
  "ud3.9:2.16": "„Knjigovodstvo je najveća među veštinama.” ",
  "ud3.9:2.17": "Neki ovako odgovoriše: ",
  "ud3.9:2.18": "„Pisanje je najveća među veštinama.” ",
  "ud3.9:2.19": "Neki ovako odgovoriše: ",
  "ud3.9:2.20": "„Pesništvo je najveća među veštinama.” ",
  "ud3.9:2.21": "Neki ovako odgovoriše: ",
  "ud3.9:2.22": "„Filozofiranje je najveća među veštinama.” ",
  "ud3.9:2.23": "Neki ovako odgovoriše: ",
  "ud3.9:2.24": "„Vladanje je najveća među veštinama.” ",
  "ud3.9:2.25": "Ali, na kraju, ovaj razgovor među monasima ostade nezavršen. ",
  "ud3.9:3.1": "Onda uveče, Blaženi izađe iz osame, pa opet otide do ovalne sale. Kada je stigao, sede na unapred pripremljeno mesto, ",
  "ud3.9:3.2": "pa ovako reče monasima: ",
  "ud3.9:3.3": "„Monasi, radi kakvog razgovora ste se ovde okupili? U kakvom sam vas to razgovoru prekinuo?” ",
  "ud3.9:4.1": "„Poštovani gospodine, pošto smo se vratili iz prošenja hrane, jeli i okupili se u ovalnoj sali, među nama se zapodenuo ovakav razgovor… ",
  "ud3.9:5.24": "„Vladanje je najveća među veštinama.” ",
  "ud3.9:5.25": "U takvom nas je razgovoru poštovani prekinuo kada je došao” ",
  "ud3.9:6.1": "„Monasi, zaista ne priliči vama, sinovima dobrih porodica, koji su iz poverenja napustili svoj dom i otišli u beskućnike da tako među sobom razgovarate. ",
  "ud3.9:6.2": "Kada se okupite, treba da činite jednu od ove dve stvari: ",
  "ud3.9:6.3": "da razgovarate o Dhammi ili da negujete plemenitu tišinu.” ",
  "ud3.9:7.1": "Onda Blaženi, razumevši značenje svega toga, izgovori ove nadahnute stihove: ",
  "ud3.9:8.1": "„Ko bez ikakve veštine živi, lako, želeći dobro drugima, ",
  "ud3.9:8.2": "obuzdanih čula i u svemu oslobođen, ",
  "ud3.9:8.3": "ko bez doma luta, nesebičan i oslobođen žudnji, ",
  "ud3.9:8.4": "gordost uništivši, u osami – tek takav jeste monah.” "
}