{
  "ud3.6:0.1": "Nadahnuća 3.6 ",
  "ud3.6:0.2": "Pilindavaććha ",
  "ud3.6:1.1": "Ovako sam čuo. ",
  "ud3.6:1.2": "Jednom je Blaženi živeo kraj Rāđagahe, u Bambusovom gaju, na mestu gde se hrane veverice. ",
  "ud3.6:1.3": "U isto vreme poštovani Pilindavaććha se drugim monasima obraćao vrlo grubim rečima. ",
  "ud3.6:1.4": "Onda velika grupa monaha dođe do Blaženog, pokloni mu se i sede sa strane. Dok su tako sedeli, ovako mu rekoše: ",
  "ud3.6:1.5": "„Poštovani gospodine, poštovani Pilindavaććha se drugim monasima obraća vrlo grubim rečima.” ",
  "ud3.6:2.1": "Na to Blaženi reče jednom monahu: ",
  "ud3.6:2.2": "„Monaše, idi i reci u moje ime monahu Pilindavaććhi da ga učitelj zove”. ",
  "ud3.6:2.4": "„Da, poštovani gospodine”, odgovori monah. On otide do poštovanog Pilindavaććhe i reče mu: ",
  "ud3.6:2.5": "„Prijatelju Pilindavaććha, učitelj te zove.” ",
  "ud3.6:3.1": "„Dobro, prijatelju”, odgovori poštovani Pilindavaććha i otide da vidi Blaženog. Kad je stigao, pokloni se i sede sa strane. Dok je tako sedeo, Blaženi mu se obrati sledećim rečima: ",
  "ud3.6:3.2": "„Je li istina, Vaććha, da se drugim monasima obraćaš vrlo grubim rečima?” ",
  "ud3.6:3.3": "„Istina je, poštovani gospodine.” ",
  "ud3.6:4.1": "Na to Blaženi, pošto je svojim umom obuhvatio prethodne živote poštovanog Pilindavaććhe, ovako reče monasima: ",
  "ud3.6:4.2": "„Monasi, neka se niko od vas ne ljuti na monaha Vaććhu, ",
  "ud3.6:4.3": "ne govori on tako sa monasima iz besa. ",
  "ud3.6:4.4": "Monah Vaććha se pet stotina života u nizu preporađao u brahmanskoj porodici. ",
  "ud3.6:4.5": "Tako da je takve grube reči prema drugima dugo vremena koristio. ",
  "ud3.6:4.6": "Zato ovaj monah Vaććha i sada tako govori.” ",
  "ud3.6:5.1": "Onda Blaženi, razumevši značenje svega toga, izgovori ove nadahnute stihove: ",
  "ud3.6:6.1": "„U kome ne žive obmana i oholost, ",
  "ud3.6:6.2": "ko je strasti oslobođen, nesebičan i bez očekivanja, ",
  "ud3.6:6.3": "ko je bes odagnao, sebe potpuno oslobodio, ",
  "ud3.6:6.4": "tek taj je brahman, asketa, takav jeste monah.” "
}