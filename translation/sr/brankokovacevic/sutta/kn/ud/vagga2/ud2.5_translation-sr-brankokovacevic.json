{
  "ud2.5:0.1": "Nadahnuća 2.5 ",
  "ud2.5:0.2": "Nezaređeni sledbenik ",
  "ud2.5:1.1": "Ovako sam čuo. ",
  "ud2.5:1.2": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "ud2.5:1.3": "U isto vreme je jedan nezaređeni sledbenik iz Iććhānaṅgale došao u Sāvatthī nekim poslom. ",
  "ud2.5:1.4": "Kad je završio šta je imao, dođe on do Blaženog, pokloni mu se, pa sede sa strane. ",
  "ud2.5:1.5": "Dok je tako sedeo, Blaženi mu ovako reče: ",
  "ud2.5:1.6": "„Veoma dugo ti je trebalo, dobri čoveče, da sve posvršavaš, kako bi mogao doći ovamo.” ",
  "ud2.5:2.1": "„Dugo sam već, poštovani gospodine, želeo da dođem i vidim Blaženog, ali uvek sam bio zauzet nekim poslom. Eto zato nisam mogao doći da vidim Blaženog.” ",
  "ud2.5:3.1": "Onda Blaženi, razumevši značenje svega toga, izgovori ove nadahnute stihove: ",
  "ud2.5:4.1": "„Koliko sreće za onoga ko ništa nema, ",
  "ud2.5:4.2": "ko istražio je Dhammu, za znalca. ",
  "ud2.5:4.3": "A taj koji ima, vidi ga koliko pati! ",
  "ud2.5:4.4": "Ništa drugo do – rob drugih ljudi. "
}