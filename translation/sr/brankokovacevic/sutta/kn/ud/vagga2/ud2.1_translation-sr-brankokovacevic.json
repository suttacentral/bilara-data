{
  "ud2.1:0.1": "Nadahnuća 2.1 ",
  "ud2.1:1.1": "Ovako sam čuo. ",
  "ud2.1:1.2": "Jednom je, neposredno posle probuđenja, Blaženi boravio kraj Uruvele, na obali reke Nerañđare, u podnožnju mućalinda drveta. ",
  "ud2.1:1.3": "Tu je nedelju dana, bez prekida, sedeo prekrštenih nogu, obuzet srećom oslobođenja. ",
  "ud2.1:2.1": "I odjednom se, kad mu vreme nije, pojavi ogromni oblak, doneseći nedelju dana kiše, hladnog vetra i nevremena. ",
  "ud2.1:2.2": "Onda Mućalinda, kralj zmajeva, izađe iz svog skrovišta, sedam puta obmota telo Blaženog i nadvi se iznad njega, razmišljajući: ",
  "ud2.1:2.3": "„Neka Blaženom ne bude hladno, neka blaženom ne bude toplo, neka ga ne dodiruju muve, komarci, hladnoća, vetar, ni gmizavci.” ",
  "ud2.1:3.1": "A na kraju te sedmice, Blaženi izađe iz meditacije. ",
  "ud2.1:3.2": "Na to Mućalinda, videvši da je nebo sada vedro, bez oblaka, oslobodi telo Blaženog. Potom se pretvori u mladog brahmana i stade pred Blaženog sklopljenih dlanova, u znak poštovanja. ",
  "ud2.1:4.1": "Onda Blaženi, razumevši značenje svega toga, izgovori ove nadahnute stihove: ",
  "ud2.1:5.1": "Srećna je samoća zadovoljnome, ",
  "ud2.1:5.2": "onome ko Dhammu je čuo i zna. ",
  "ud2.1:5.3": "Srećan je nenasilnik u svetu ovome, ",
  "ud2.1:5.4": "onaj ko ne povredi nijedno biće. ",
  "ud2.1:6.1": "Sreća je ne žudeti u svetu ovome, ",
  "ud2.1:6.2": "potpuno prevladati čulnu želju. ",
  "ud2.1:6.3": "Ali za onog ko obmanu zvanu ’ja sam’ prozre, ",
  "ud2.1:6.4": "to je zaista najveća sreća. "
}