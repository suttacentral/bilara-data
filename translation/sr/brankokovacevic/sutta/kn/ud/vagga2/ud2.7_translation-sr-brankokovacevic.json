{
  "ud2.7:0.1": "Nadahnuća 2.7 ",
  "ud2.7:0.2": "Sin jedinac ",
  "ud2.7:1.1": "Ovako sam čuo. ",
  "ud2.7:1.2": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "ud2.7:1.3": "U isto vreme je nekom nezaređenom sledbeniku sin jedinac, tako drag i voljen, umro. ",
  "ud2.7:2.1": "Onda u cik zore velika grupa sledbenika, mokrih ogrtača i kose, dođe do Blaženog, pokloni mu se, pa sedoše sa strane. Dok su tako sedeli, Blaženi im reče: ",
  "ud2.7:2.2": "„Zašto ste tako, mokrih ogrtača i kose, došli u cik zore?” ",
  "ud2.7:3.1": "Na to jedan sledbenik reče Blaženom: ",
  "ud2.7:3.2": "„Poštovani gospodine, moj sin jedinac, tako drag i voljen, umro je. ",
  "ud2.7:3.3": "Zato smo, mokrih ogrtača i kose, došli u cik zore.” ",
  "ud2.7:4.1": "Onda Blaženi, razumevši značenje svega toga, izgovori ove nadahnute stihove: ",
  "ud2.7:5.1": "„Mnoštvo bogova i ljudi okovano je ",
  "ud2.7:5.2": "zadovoljstvom u oblicima koje vole; ",
  "ud2.7:5.3": "tako jadni i iscrpljeni, ",
  "ud2.7:5.4": "pod vlast kralja smrti padaju. ",
  "ud2.7:6.1": "Pažljivi, koji dan i noć ",
  "ud2.7:6.2": "napuštaju što prijatno jeste, ",
  "ud2.7:6.3": "kopaju koren patnje, taj mamac smrti ",
  "ud2.7:6.4": "kojem je tako teško odoleti. "
}