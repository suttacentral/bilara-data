{
  "ud2.4:0.1": "Nadahnuća 2.4 ",
  "ud2.4:0.2": "Poštovanje ",
  "ud2.4:1.1": "Ovako sam čuo. ",
  "ud2.4:1.2": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "ud2.4:1.3": "Tu je on bio poštovan i obožavan, divili su mu se, klanjali i cenili ga, obezbeđivali sve što mu je neophodno: ogrtač, hranu, smeštaj i lekove. ",
  "ud2.4:1.4": "Isto tako je i monaška zajednica bila poštovana. ",
  "ud2.4:1.5": "Ali askete drugih škola nisu toliko poštovali. ",
  "ud2.4:1.6": "I zato što nisu mogli da podnesu toliko poštovanje za Blaženog i njegove učenike, gde god bi videli nekog njegovog učenika, u selu ili u šumi, vulgarnim i grubim rečima su ga oslovljavali, vređali, izazivali i uznemiravali. ",
  "ud2.4:2.1": "Onda velika grupa monaha dođe do Blaženog, pokloni mu se i sede sa strane. Dok su tako sedeli, ovako mu rekoše: ",
  "ud2.4:2.2": "„Blaženi je poštovan i obožavan, dive mu se, klanjaju i cene ga… ",
  "ud2.4:2.3": "Isto tako i monaška zajednica. ",
  "ud2.4:2.4": "Ali ne i askete koji pripadaju drugim školama. ",
  "ud2.4:2.5": "I zato što ne mogu da podnesu toliko poštovanje za Blaženog i njegove učenike, gde god vide nekog njegovog monaha, u selu ili u šumi, te askete ga vulgarnim i grubim rečima oslovljavaju, vređaju, izazivaju i uznemiravaju.” ",
  "ud2.4:3.1": "Onda Blaženi, razumevši značenje svega toga, izgovori ove nadahnute stihove: ",
  "ud2.4:4.1": "Bilo u selu ili u šumi sreća i bol da te pogode, ",
  "ud2.4:4.2": "ne smatraj da dolaze ni od tebe, ni od drugoga. ",
  "ud2.4:4.3": "Čulni kontakti pogode onoga u kome vezanosti ima. ",
  "ud2.4:4.4": "A kako pogoditi mogu nekog ko vezanosti nema? "
}