{
  "ud2.2:0.1": "Nadahnuća 2.2 ",
  "ud2.2:0.2": "Kralj ",
  "ud2.2:1.1": "Ovako sam čuo. ",
  "ud2.2:1.2": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "ud2.2:1.3": "Jednog popodneva se među grupom monaha, pošto su se vratili iz prošenja hrane, jeli i okupili se u velikoj sali, zapodenuo ovakav razgovor: ",
  "ud2.2:1.4": "„Prijatelji, između Seniye Bimbisāre, kralja Māgadhe, i Pasenadija, kralja Kosale, ko li je bogatiji, čiji je imetak veći, čija su skladišta veća, čija zemlja prostranija, u koga je više kočija, čija armija je brojnija, čija sila je veća, čija moć?” ",
  "ud2.2:1.5": "Ali, na kraju, ovaj razgovor među monasima ostade nezavršen. ",
  "ud2.2:2.1": "A predveče, pošto je izašao iz osame, Blaženi se uputi ka velikoj sali. Kad je stigao, sede na unapred pripremljeno mesto, ",
  "ud2.2:2.2": "te ovako reče monasima: ",
  "ud2.2:2.3": "„Monasi, radi kakvog ste se razgovora ovde okupili? U kakvom sam vas to razgovoru prekinuo?” ",
  "ud2.2:3.1": "„Poštovani gospodine, pošto smo se vratili iz prošenja hrane, jeli i okupili se u velikoj sali, među nama se zapodenuo ovakav razgovor: ",
  "ud2.2:3.2": "’Prijatelji, između Seniye Bimbisāre, kralja Māgadhe, i Pasenadija, kralja Kosale, ko li je bogatiji, čiji je imetak veći, čija su skladišta veća, čija zemlja prostranija, u koga je više kočija, čija armija je brojnija, čija sila je veća, čija moć?’ ",
  "ud2.2:3.3": "U takvom nas je razgovoru poštovani prekinuo kada je došao” ",
  "ud2.2:4.1": "„Monasi, zaista ne priliči vama, sinovima dobrih porodica, koji su iz poverenja napustili svoj dom i otišli u beskućnike da tako među sobom razgovarate. ",
  "ud2.2:4.2": "Kada se okupite, treba da činite jednu od ove dve stvari: ",
  "ud2.2:4.3": "da razgovarate o Dhammi ili da negujete plemenitu tišinu.” ",
  "ud2.2:5.1": "Onda Blaženi, razumevši značenje svega toga, izgovori ove nadahnute stihove: ",
  "ud2.2:6.1": "„Kolika god da je sreće užitaka čula, ",
  "ud2.2:6.2": "kolika god da je božanska sreća, ",
  "ud2.2:6.3": "one ne vredi ni šesnaestinu one sreće ",
  "ud2.2:6.4": "kada je žudnja iskorenjena. "
}