{
  "ud5.8:0.1": "Nadahnuća 5.8 ",
  "ud5.8:0.2": "Razdor u monaškoj zajednici ",
  "ud5.8:1.1": "Ovako sam čuo. ",
  "ud5.8:1.2": "Jednom je Blaženi živeo kraj Rāđagahe, u Bambusovom gaju, na mestu gde se hrane veverice. ",
  "ud5.8:1.3": "U to vreme se poštovani Ānanda, na dan predanosti, ujutro obuče, uze svoju prosjačku zdelu i gornji ogrtač, te krenu put Rāđagahe u prošenje hrane. ",
  "ud5.8:2.1": "I vide Devadatta poštovanog Ānandu kako prosi hranu u Rāđagahi. ",
  "ud5.8:2.2": "Pošto ga je video, dođe do poštovanog Ānande, pa mu ovako reče: ",
  "ud5.8:2.3": "„Prijatelju Ānanda, od danas pa nadalje obavljaću dan predanosti i ostale monaške ceremonije odvojeno od Blaženog, odvojeno od monaške zajednice.” ",
  "ud5.8:3.1": "Onda poštovani Ānanda, pošto je prošao Rājagahu i vratio se iz prošenja hrane, posle obroka, otide do Blaženog. Kad je stigao, pokloni mu se i sede sa strane. ",
  "ud5.8:3.2": "Dok je sedeo, ovako reče Blaženome: ",
  "ud5.8:4.1": "„Poštovani gospodine, jutros sam se obukao, uzeo prosjačku zdelu i gornji ogrtač, te krenuo put Rāđagahe u prošenje hrane. ",
  "ud5.8:4.2": "I vide me Devadatta kako prosim hranu u Rāđagahi. ",
  "ud5.8:4.3": "Pošto me je video, dođe do mene, pa mi ovako reče: ",
  "ud5.8:4.4": "„Prijatelju Ānanda, od danas pa nadalje obavljaću dan predanosti i ostale monaške ceremonije odvojeno od Blaženog, odvojeno od monaške zajednice.” ",
  "ud5.8:4.5": "Danas, poštovani, Devadatta će podeliti monašku zajednicu i obavljati dan predanosti i ostale monaške ceremonije odvojeno.” ",
  "ud5.8:5.1": "Onda Blaženi, razumevši značenje svega toga, izgovori ove nadahnute stihove: ",
  "ud5.8:6.1": "Dobrome je lako da čini dobro, ",
  "ud5.8:6.2": "teško je lošem dobro činiti; ",
  "ud5.8:6.3": "lako je lošem loše činiti, ",
  "ud5.8:6.4": "plemenitima je zaista teško učiniti nešto loše.” "
}