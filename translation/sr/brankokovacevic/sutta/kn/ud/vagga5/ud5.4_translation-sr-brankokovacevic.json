{
  "ud5.4:0.1": "Nadahnuća 5.4 ",
  "ud5.4:0.2": "Dečaci ",
  "ud5.4:1.1": "Ovako sam čuo. ",
  "ud5.4:1.2": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "ud5.4:1.3": "I desilo se da je na putu između Sāvatthīja i Đetinog gaja jedna grupa dečaka pecala ribe. ",
  "ud5.4:2.1": "Istoga jutra Blaženi se obuče, uze svoju prosjačku zdelu i gornji ogrtač, pa krenu put Sāvatthīja da prosi hranu. ",
  "ud5.4:2.2": "I vide Blaženi usput tu grupu dečaka kako pecaju ribe. ",
  "ud5.4:2.3": "Videvši ih, priđe on dečacima, pa im reče: ",
  "ud5.4:2.4": "„Dečaci, bojite li se vi patnje? Je li vam bolna patnja?” ",
  "ud5.4:2.5": "„Da, poštovani gospodine, plašimo se patnje. Patnja nam je bolna.” ",
  "ud5.4:3.1": "Onda Blaženi, razumevši značenje svega toga, izgovori ove nadahnute stihove: ",
  "ud5.4:4.1": "Ako se bojite patnje, ako vam je patnja bolna, ",
  "ud5.4:4.2": "ne činite loša dela, ni otvoreno, niti pak potajno. ",
  "ud5.4:4.3": "Ali ako ćete loša dela činiti ili ih činite sada, ",
  "ud5.4:4.4": "za vas slobode od patnje nema, koliko god od nje bežali.” "
}