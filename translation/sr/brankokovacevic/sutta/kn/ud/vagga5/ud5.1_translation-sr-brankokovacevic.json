{
  "ud5.1:0.1": "Nadahnuća 5.1 ",
  "ud5.1:0.2": "Ko ti je draži? ",
  "ud5.1:1.1": "Ovako sam čuo. ",
  "ud5.1:1.2": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "ud5.1:1.3": "U isto vreme je Pasenadi, kralj Kosale, zajedno sa svojom kraljicom Mallikom bio u gornjoj palati. ",
  "ud5.1:1.4": "Onda kralj Pasenadi ovako reče kraljici Malliki: ",
  "ud5.1:1.5": "„Ima li bilo koga drugog, Mallikā, ko ti je draži od sebe same?” ",
  "ud5.1:2.1": "„Veliki kralju, nema nikog drugog ko mi je draži od mene same. ",
  "ud5.1:2.2": "A da li ima nekog, veliki kralju, ko je vama draži od sebe samog?” ",
  "ud5.1:2.3": "„Ni ja nemam, Mallikā, nikoga drugog ko mi je draži od mene samog.” ",
  "ud5.1:3.1": "Onda se Pasenadi, kralj Kosale, spusti sa gornje palate, pa ode do Blaženog. Kad je stigao, pozdravi s poštovanjem Blaženog, pa sede sa strane. Dok je sedeo, ovako kralj reče Blaženom: ",
  "ud5.1:4.1": "„Poštovani gospodine, dok sam zajedno sa svojom kraljicom Mallikom bio u gornjoj palati, ona mi ovako reče: ",
  "ud5.1:4.2": "„Ima li bilo koga drugog, Mallikā, ko ti je draži od sebe same?” ",
  "ud5.1:4.3": "Na to mi ona ovako odgovori: ",
  "ud5.1:4.4": "„Veliki kralju, nema nikog drugog ko mi je draži od mene same. ",
  "ud5.1:4.5": "A da li ima nekog, veliki kralju, ko je vama draži od sebe samog?” ",
  "ud5.1:4.6": "Na to joj ovako odgovorih: ",
  "ud5.1:4.7": "„Ni ja nemam, Mallikā, nikoga drugog ko mi je draži od mene samog.” ",
  "ud5.1:5.1": "Onda Blaženi, razumevši značenje svega toga, izgovori ove nadahnute stihove: ",
  "ud5.1:6.1": "„Prošavši sve četiri strane sveta, ",
  "ud5.1:6.2": "sigurno ne nalazimo ikoga dražeg od nas samih. ",
  "ud5.1:6.3": "Znajući da na isti takav način i drugi sebe vole, ",
  "ud5.1:6.4": "onaj ko sebi želi dobro, nikoga ne povređuje.” "
}