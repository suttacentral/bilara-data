{
  "ud7.5:0.1": "Nadahnuća 7.5 ",
  "ud7.5:0.2": "Još jedan govor o Patuljku Bhadiyi ",
  "ud7.5:1.1": "Ovako sam čuo. ",
  "ud7.5:1.2": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "ud7.5:1.3": "Onda poštovani Patuljak Bhaddiya, prateći u stopu grupu monaha, dođe do Blaženog. ",
  "ud7.5:2.1": "I vide Blaženi još izdaleka poštovanog Patuljka Bhaddiyu, kako prateći u stopu jednu grupu monaha dolazi, ružan, neugledan, pogrbljen, prezren od većine monaha. ",
  "ud7.5:2.2": "Videvši sve to, ovako reče monasima: ",
  "ud7.5:3.1": "„Monasi, vidite li onoga monaha još izdaleka, kako prateći u stopu tu grupu dolazi, ružan, neugledan, pogrbljen, prezren od većine monaha?” ",
  "ud7.5:3.2": "„Vidimo, poštovani gospodine.” ",
  "ud7.5:4.1": "„Monasi, taj monah je moćan, dostojanstven. Nema postignuća koje taj monah još nije ostvario, ",
  "ud7.5:4.2": "Nema postignuća koje taj monah još nije ostvario, uključujući i krajnji cilj svetačkog života, zbog kojeg sinovi dobrih porodica napuštaju dom i odlaze u beskućnike, onaj nenadmašni vrhunac svetačkog života. On sada živi tako, pošto ga je razumeo, neposredno iskusio i dostigao već u ovom životu.” ",
  "ud7.5:5.1": "Onda Blaženi, razumevši značenje svega toga, izgovori ove nadahnute stihove: ",
  "ud7.5:6.1": "„Savršenih točkova, s pokrovom od belog platna, ",
  "ud7.5:6.2": "kočija s jednim paokom se kotrlja; ",
  "ud7.5:6.3": "vidite ga bez nevolja kako dolazi, ",
  "ud7.5:6.4": "onoga ko preseče tok, nesputanoga.” "
}