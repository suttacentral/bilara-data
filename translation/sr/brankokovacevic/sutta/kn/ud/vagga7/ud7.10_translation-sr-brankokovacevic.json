{
  "ud7.10:0.1": "Nadahnuća 7.10 ",
  "ud7.10:0.2": "Kralj Udena ",
  "ud7.10:1.1": "Ovako sam čuo. ",
  "ud7.10:1.2": "Jednom je Blaženi boravio kraj Kosambija, u Ghositinom parku. ",
  "ud7.10:1.3": "U to vreme, dok je kralj Udena boravio u parku, unutrašnji deo njegove palate je izgoreo u požaru, a sa njim i pet stotina žena, na čelu sa kraljicom Sāmāvatī. ",
  "ud7.10:2.1": "Onda se jednoga jutra grupa monaha obukla, uzeše svaki svoju prosjačku zdelu i gornji ogrtač, pa krenuše put Kosambija da prose hranu. ",
  "ud7.10:2.2": "A kad su isprosili hranu u Kosambiju i vratili se, posle obroka, odoše do Blaženog. Pošto mu se poklone, sedoše sa strane. ",
  "ud7.10:2.3": "Dok su sedeli, monasi ovako rekoše Blaženom: ",
  "ud7.10:2.4": "„Dok je kralj Udena boravio u parku, unutrašnji deo njegove palate je izgoreo u požaru, a sa njim i pet stotina žena, na čelu sa kraljicom Sāmāvatī. ",
  "ud7.10:2.5": "Poštovani gospodine, koje je odredište tim nezaređenim sledbenicama, koje je njihovo buduće stanje?” ",
  "ud7.10:3.1": "„Monasi, među tim nezaređenim sledbenicama ima onih koje su ušle u tok, koje su jednom povratnice, koje su nepovratnice. ",
  "ud7.10:3.2": "Nijedna od njih nije umrla, a da nije dostigla neki plod.” ",
  "ud7.10:4.1": "Onda Blaženi, razumevši značenje svega toga, izgovori ove nadahnute stihove: ",
  "ud7.10:5.1": "„Obmanom sputan svet ",
  "ud7.10:5.2": "čini se lepim. ",
  "ud7.10:5.3": "A budali vezanošću savladanoj, ",
  "ud7.10:5.4": "uronjenoj u tamu, ",
  "ud7.10:5.5": "svet izgleda kao večan, ",
  "ud7.10:5.6": "iako ničeg čvrstog za šta bi se uhvatio.” "
}