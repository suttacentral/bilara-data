{
  "ud7.3:0.1": "Nadahnuća 7.3 ",
  "ud7.3:0.2": "Vezanost I ",
  "ud7.3:1.1": "Ovako sam čuo. ",
  "ud7.3:1.2": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "ud7.3:1.3": "U to vreme skoro svi ljudi u Sāvatthīju bili su previše vezani za zadovoljstva čula, ushićeni, omamljeni njima, potpuno im predani, prepušteni, očarani i zaneseni, živeli su potpuno otrovani zadovoljstvima čula. ",
  "ud7.3:2.1": "Onda se jednoga jutra grupa monaha obukla, uzeše svaki svoju prosjačku zdelu i gornji ogrtač, pa krenuše put Sāvatthīja da prose hranu. ",
  "ud7.3:2.2": "A kad su isprosili hranu u Sāvatthīju i vratili se, posle obroka, odoše do Blaženog. Pošto su mu se poklonili, sedoše sa strane. ",
  "ud7.3:2.3": "Dok su sedeli, monasi ovako rekoše Blaženome: ",
  "ud7.3:2.4": "„Poštovani gospodine, ovde u Sāvatthīju skoro svi ljudi su vezani za zadovoljstva čula, ushićeni, omamljeni njima, potpuno im predani, prepušteni, očarani i zaneseni, žive potpuno otrovani zadovoljstvima čula.” ",
  "ud7.3:3.1": "Onda Blaženi, razumevši značenje svega toga, izgovori ove nadahnute stihove: ",
  "ud7.3:4.1": "„Vezani za zadovoljstva čula, vezani za okov, ",
  "ud7.3:4.2": "ne uviđaju ništa loše u okovima. ",
  "ud7.3:4.3": "Sa jarmom oko vrata, široka i duboka bujica ",
  "ud7.3:4.4": "sasvim sigurno da se ne može preći.” "
}