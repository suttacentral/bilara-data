{
  "ud8.9:0.1": "Nadahnuća 8.9 ",
  "ud8.9:0.2": "Dabba I ",
  "ud8.9:1.1": "Ovako sam čuo. ",
  "ud8.9:1.2": "Jednom je Blaženi živeo kraj Rāđagahe, u Bambusovom gaju, na mestu gde se hrane veverice. ",
  "ud8.9:1.3": "Onda poštovani Dabba Mallaputta dođe do Blaženog, pokloni mu se i sede sa strane. ",
  "ud8.9:1.4": "Dok je sedeo, ovako reče Blaženom: ",
  "ud8.9:1.5": "„Srećni, došlo je vreme za moje konačno utrnuće.” ",
  "ud8.9:1.6": "„Sada je vreme, Dabba, da učiniš kako misliš da treba.” ",
  "ud8.9:2.1": "Onda poštovani Dabba ustade sa svog mesta, pokloni se, pa pazeći da mu Blaženi ostane sa desne strane, uzdiže se u nebo. Sedeći ukrštenih nogu u vazduhu, uđe on u elemenat vatre i iz njega izađe, dostigavši potom konačno utrnuće. ",
  "ud8.9:3.1": "I dok je poštovani Dabba Mallaputta dostizao konačno utrnuće, a njegovo telo buktalo i sagorevalo, nikakvo ugljevlje, niti pepeo nisu se mogli videti na tom mestu. ",
  "ud8.9:3.2": "Baš kao što se, kada ghi ili ulje gore i sagorevaju, nikakvo ugljevlje, niti pepeo ne mogu videti, ",
  "ud8.9:3.3": "isto tako dok je poštovani Dabba Mallaputta dostizao konačno utrnuće, a njegovo telo buktalo i sagorevalo, nikakvo ugljevlje, niti pepeo nisu se mogli videti na tom mestu. ",
  "ud8.9:4.1": "Onda Blaženi, razumevši značenje svega toga, izgovori ove nadahnute stihove: ",
  "ud8.9:5.1": "Razloži se telo, prestade opažaj, ",
  "ud8.9:5.2": "osećaj ohlađen postade, ",
  "ud8.9:5.3": "smiriše se izrazi volje, svest uminu.” "
}