{
  "ud8.10:0.1": "Nadahnuća 8.10 ",
  "ud8.10:0.2": "Dabba II ",
  "ud8.10:1.1": "Ovako sam čuo. ",
  "ud8.10:1.2": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "ud8.10:1.3": "Tu on reče monasima: ",
  "ud8.10:1.4": "„Monasi.” ",
  "ud8.10:1.5": "„Da, poštovani gospodine”, odgovoriše oni. ",
  "ud8.10:1.6": "A Blaženi ovako nastavi: ",
  "ud8.10:2.1": "„Monasi, dok je Dabba Mallaputta – uzdigavši se u nebo, te sedeći ukrštenih nogu u vazduhu, ušao u elemenat vatre i iz njega izašao – dostigavši potom konačno utrnuće, a njegovo telo buktalo i sagorevalo, nikakvo ugljevlje, niti pepeo nisu se mogli videti na tom mestu. ",
  "ud8.10:2.2": "Baš kao što se, kada ghi ili ulje gore i sagorevaju, nikakvo ugljevlje, niti pepeo ne mogu videti, ",
  "ud8.10:2.3": "isto tako, dok je poštovani Dabba Mallaputta dostizao konačno utrnuće, a njegovo telo buktalo i sagorevalo, nikakvo ugljevlje, niti pepeo nisu se mogli videti na tom mestu.” ",
  "ud8.10:3.1": "Onda Blaženi, razumevši značenje svega toga, izgovori ove nadahnute stihove: ",
  "ud8.10:4.1": "Baš kao što kod gvozdenog koplja, ",
  "ud8.10:4.2": "u vatri užarenog, ",
  "ud8.10:4.3": "pa se postepeno hladi, ",
  "ud8.10:4.4": "sudbina te vreline ostaje nepoznata, ",
  "ud8.10:5.1": "isto je sa potpuno oslobođenima, ",
  "ud8.10:5.2": "što pređu bujicu zadovoljstava čula: ",
  "ud8.10:5.3": "nepoznata ostaje sudbina onih ",
  "ud8.10:5.4": "što dosegoše nerazrušivi mir.” "
}