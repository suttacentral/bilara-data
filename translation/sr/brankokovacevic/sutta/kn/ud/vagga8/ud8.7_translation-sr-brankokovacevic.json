{
  "ud8.7:0.1": "Nadahnuća 8.7 ",
  "ud8.7:0.2": "Raskršće ",
  "ud8.7:1.1": "Ovako sam čuo. ",
  "ud8.7:1.2": "Jednom je Blaženi lutao zemljom Kosala, idući glavnim putem, a poštovani Nāgasamāla mu je bio lični pratilac. ",
  "ud8.7:1.3": "I vide poštovani Nāgasamāla da se na jednom mestu put račva, ",
  "ud8.7:1.4": "pa reče Blaženome: ",
  "ud8.7:1.5": "„Blaženi, ovo je put, ",
  "ud8.7:1.6": "njime treba da idemo.” ",
  "ud8.7:1.7": "Saslušavši ga, Blaženi ovako reče poštovanom Nāgasamāli: ",
  "ud8.7:1.8": "„Ne, Nāgasamāla, ovo je put, ",
  "ud8.7:1.9": "njime treba da idemo.” ",
  "ud8.7:2.1": "Po drugi put… ",
  "ud8.7:2.2": "Po treći put poštovani Nāgasamāla ovako reče Blaženome: ",
  "ud8.7:2.3": "„Blaženi, ovo je put, ",
  "ud8.7:2.4": "njime treba da idemo.” ",
  "ud8.7:2.5": "Po treći put, Blaženi reče poštovanom Nāgasamāli: ",
  "ud8.7:2.6": "„Ne, Nāgasamāla, ovo je put, ",
  "ud8.7:2.7": "njime treba da idemo.” ",
  "ud8.7:2.8": "Na to poštovani Nāgasamāla na licu mesta odloži prosjačku zdelu i ogrtač Blaženog na zemlju: ",
  "ud8.7:2.9": "„Evo, poštovani gopodine, zdela i ogrtač Blaženog” i ode. ",
  "ud8.7:3.1": "Idući tim putem, dogodilo se da poštovani Nāgasamāla naiđe na razbojnike, koji ga izudaraše šakama i nogama, razbiše mu zdelu i pocepaše ogrtač. ",
  "ud8.7:3.2": "Onda poštovani Nāgasamāla sa razbijenom zdelom i pocepanim ogrtačem dođe do Blaženog. Kad je stigao, pokloni se, pa sede sa strane. ",
  "ud8.7:3.3": "Dok je tako sedeo, poštovani Nāgasamāla ovako reče Blaženome: ",
  "ud8.7:3.4": "„Poštovani gospodine, idući onim putem, naiđoh na razbojnike, koji su me izudarali šakama i nogama, razbili mi zdelu i pocepali ogrtač.” ",
  "ud8.7:4.1": "Onda Blaženi, razumevši značenje svega toga, izgovori ove nadahnute stihove: ",
  "ud8.7:5.1": "„Putujući zajedno, pomešan, ",
  "ud8.7:5.2": "sa nekim ko ne zna, znalac, ",
  "ud8.7:5.3": "shvativši da je ta osoba loša, ",
  "ud8.7:5.4": "napusti je, k’o mlada čaplja močvaru.” "
}