{
  "dn3:0.1": "Zbirka dugih govora 3",
  "dn3:0.2": "Razgovor sa Ambaṭṭhom",
  "dn3:1.1.2": "Jednom je Blaženi lutao zemljom Kosala, praćen velikom grupom monaha, te je na kraju stigao u brahmansko selo Iććhānaṅgala.",
  "dn3:1.1.3": "Tu se smestio u šumi blizu Iććhānaṅgale.",
  "dn3:1.2.0": "1. Odeljak o Pokkharasātiju",
  "dn3:1.2.1": "U to vreme brahman Pokkharasāti je živeo u Ukaṭṭhi, kraljevskom imanju prepunom životinja, bogatom pašnjacima, šumama, vodom i letinom, koje mu je Pasenadi, kralj Kosale, dao kao feud na poklon.",
  "dn3:1.2.2": "I brahman Pokkharasāti doču:",
  "dn3:1.2.3": "„Asketa Gotama, sin plemena Sakya, koji je napustio klan Sakyana, lutao je zemljom Kosala, praćen velikom grupom monaha, te je na kraju stigao u Iććhānaṅgalu. Tu se smestio u obližnjoj šumi.",
  "dn3:1.2.4": "Ovakav se dobar glas širi o učitelju Gotami:",
  "dn3:1.2.5": "’Zaista je Blaženi plemenit i potpuno probuđen, usavršen u znanju i ponašanju, srećan, znalac svetova, nenadmašni vodič onima kojima je potreban putokaz, učitelj božanskim i ljudskim bićima, budan, blažen’.",
  "dn3:1.2.6": "Snagom vlastite spoznaje razumeo je i zna da objasni ovaj svet, njegove dobre i zle duhove, božanstva, pokolenja isposnika i sveštenika, plemenitih i običnih ljudi.",
  "dn3:1.2.7": "On propoveda učenje i slovom i duhom, divno na početku, divno u sredini, divno na kraju; upućuje na potpuno savršen i pročišćen svetački život.",
  "dn3:1.2.8": "Istinska je dobrobit videti tako usavršena bića.”",
  "dn3:1.3.0": "2. Brahmanski učenik Ambaṭṭha",
  "dn3:1.3.1": "A u to vreme je Pokkharasāti imao učenika po imenu Ambaṭṭha, veštog u recitovanju mantri, tumačenju mantri, znalac triju Veda, sa njihovim invokacijama, obrednim pravilima, fonologijom, etimologijom i povestima kao petom disciplinom; izučio je metriku i gramatiku, sasvim upućen u filozofiju prirode i telesna obeležja velikih ljudi. Njegov ga je učitelj i samog imenovao za učitelja ovim rečima:",
  "dn3:1.3.2": "„Ono što ja znam, znaš i ti;",
  "dn3:1.3.3": "ono što znaš ti, znam i ja”.",
  "dn3:1.4.1": "Onda Brahman Pokkharasāti reče svom učeniku Ambaṭṭhi:",
  "dn3:1.4.2": "„Dragi Ambaṭṭha, kažu da je asketa Gotama, sin plemena Sakya… stigao u Iććhānaṅgalu i smestio se u obližnjoj šumi…",
  "dn3:1.4.7": "Istinska je dobrobit videti tako usavršena bića.”",
  "dn3:1.4.8": "Idi, dragi moj Ambaṭṭha, do askete Gotame i vidi je li glas koji se proširio o njemu istinit ili nije, je li učitelj Gotama jedan od takvih ili nije.",
  "dn3:1.4.9": "Tako ću, zahvaljujući tebi, saznati kakav je zaista učitelj Gotama.”",
  "dn3:1.5.1": "„Ali kako ću ja, gospodine, saznati je li glas koji se proširio o njemu istinit ili nije, je li učitelj Gotama zaista takav ili nije?”",
  "dn3:1.5.2": "„Dragi moj Ambaṭṭha, u našim himnama sačuvana su trideset dva obeležja velikog čoveka, a veliki čovek koji ih poseduje ima pred sobom samo dva puta, nijedan drugi.",
  "dn3:1.5.3": "Ako živi životom kućedomaćina, postaće vladar koji pokreće točak istine, pravedni vladar koji vlada u skladu sa Dhammom, gospodar četiri strane sveta, pobednik, koji je učvrstio svoje kraljevstvo i poseduje sedam blaga.",
  "dn3:1.5.4": "On ima ovih sedam blaga:",
  "dn3:1.5.5": "točak kao blago, slona kao blago, konja kao blago, dragulj kao blago, ženu kao blago, nadzornika kao blago i savetnika kao sedmo blago.",
  "dn3:1.5.6": "Njegova deca, kojih je više od hiljadu, jesu hrabra i odvažna, slamaju tuđe vojske.",
  "dn3:1.5.7": "Svojom zemljom, omeđenom okeanom, vlada on bez batine, bez oružja, uz pomoć Dhamme.",
  "dn3:1.5.8": "Ako ipak napusti domaćinski život i ode u beskućnike, postaje plemeniti i potpuno probuđeni, što skida velove sa ovoga sveta.",
  "dn3:1.5.9": "Ali, dragi moj Ambaṭṭha, ja sam davalac himni,",
  "dn3:1.5.10": "a ti si njihov primalac.”",
  "dn3:1.6.1": "„Da, gospodine”, odgovori Ambaṭṭha. Onda se diže s mesta na kojem je sedeo, pokloni se brahmanu Pokkharasātiju i pazeći da mu ovaj ostane sa desne strane. Onda se pope na kočije, koje su vukle kobile, te se zajedno sa još nekoliko učenika zaputi ka šumi kraj Iććhānaṅgale.",
  "dn3:1.6.2": "Vozio se u kočiji dokle je bilo moguće, pa onda sa nje siđe i peške uđe u manastir.",
  "dn3:1.7.1": "Tom prilikom je jedan broj monaha radio je meditaciju u hodu na otvorenom.",
  "dn3:1.7.2": "Onda Ambaṭṭha, otide do njih i upita:",
  "dn3:1.7.3": "„Gospodo, gde boravi učitelj Gotama?",
  "dn3:1.7.4": "Došli smo da vidimo učitelja Gotamu.”",
  "dn3:1.8.1": "A monasi pomisliše:",
  "dn3:1.8.2": "„Ovaj brahmanski učenik Ambaṭṭha je iz ugledne porodice, učenik je poznatog brahmana Pokkharasātija.",
  "dn3:1.8.3": "Blaženi ne bi imao ništa protiv da prijateljski popriča sa tako uglednim osobama”.",
  "dn3:1.8.4": "Tako rekoše Ambaṭṭhi:",
  "dn3:1.8.5": "„Ono je njegova koliba, brahmanski učeniče, sa zatvorenim vratima. Priđi joj tiho, bez žurbe, popni se na trem, nakašlji se i pokucaj na vrata. Blaženi će ti otvoriti.”",
  "dn3:1.9.1": "Bez žurbe, brahmanski učenik Ambaṭṭha otide tiho do kolibe sa zatvorenim vratima, pope se na trem, nakašlja i pokuca na vrata. Blaženi mu otvori",
  "dn3:1.9.2": "i Ambaṭṭha uđe. Sa njim uđoše i drugi brahmanski učenici, te se pozdraviše se sa njim. Kada taj učtivi i prijateljski razgovor bi završen, sedoše sa strane.",
  "dn3:1.9.3": "Ali Ambaṭṭha je, pozdravljajući se, sve vreme šetao tamo-amo, dok je Blaženi sedeo.",
  "dn3:1.9.4": "Na to mu Blaženi reče:",
  "dn3:1.9.5": "„Ambaṭṭha, da li tako razgovaraš sa učiteljima starijima od sebe i sa učiteljima svojih učitelja: hodaš tamo-amo ili stojiš dok ja sedim, tako se pozdravljaš?”",
  "dn3:1.10.0": "2.1. Prvo pominjanje reči „izrod”",
  "dn3:1.10.1": "„Ne, učitelju Gotama.",
  "dn3:1.10.2": "Primereno je da jedan brahman razgovara sa drugim samo kada obojica hodaju, stoje, sede ili leže.",
  "dn3:1.10.3": "Ali što se tiče ćelavih asketa, tih crnoputih ropskih izroda nastalih od stopala Srodnikovih, sa njima razgovaram upravo ovako kao sa učiteljem Gotamom.”",
  "dn3:1.11.1": "„Ali, Ambaṭṭha, mora da si ovamo došao sa nekim ciljem. Ako je tako, Ambaṭṭha, usmeri svoj um na to i pažljivo slušaj.",
  "dn3:1.11.2": "Iako neobučen, ovaj Ambaṭṭha misli da jeste obučen. Šta je to nego pomanjkanje obučenosti?”",
  "dn3:1.12.1": "Kad ovo bi rečeno, besan i uznemiren zato što ga je Blaženi nazvao neobučenim, Ambaṭṭha poče da vređa i psuje Blaženog:",
  "dn3:1.12.2": "„Lako ću se obračunati sa asketom Gotamom!” A onda nastavi:",
  "dn3:1.12.3": "„Učitelju Gotama, Sakyani su sirovi,",
  "dn3:1.12.4": "grubi,",
  "dn3:1.12.5": "lako uvredljivi",
  "dn3:1.12.6": " i nasilni.",
  "dn3:1.12.7": "Oduvek su bili izrodi i takvi su ostali! Oni se ne klanjaju brahmanima, ne slave ih, ne poštuju i ne hvale.",
  "dn3:1.12.8": "Ne priliči, nije u redu da se Sakyani – takvi izrodi kakvi su – ne klanjaju brahmanima, ne slave ih, ne poštuju i ne hvale.”",
  "dn3:1.12.9": "To beše prvi put da je Ambaṭṭha nazvao Sakyane izrodima.",
  "dn3:1.13.0": "2.2. Drugo pominjanje reči „izrod”",
  "dn3:1.13.1": "„Ali, Ambaṭṭha, šta su ti toliko Sakyani nažao učinili?”",
  "dn3:1.13.2": "„Jednom smo, učitelju Gotama, moj učitelj brahman Pokkharasāti i ja nekim poslom otišli u Kapilavatthu.",
  "dn3:1.13.3": "Tu smo se našli na Sakyane, u dvorani za okupljanja.",
  "dn3:1.13.4": "U njoj je na visokim sedištima sedelo nekoliko Sakyana i njihovih prinčeva, koji su pokazivali prstom jedni na druge i cerekali. Ali oni su očigledno ismevali nas, umesto da nam ponude mesto da sednemo.",
  "dn3:1.13.5": "Ne priliči, nije u redu da se Sakyani – takvi izrodi kakvi su – ne klanjaju brahmanima, ne slave ih, ne poštuju i ne hvale.”",
  "dn3:1.13.6": "To beše drugi put da je Ambaṭṭha nazvao Sakyane izrodima.",
  "dn3:1.14.0": "2.3. Treće pominjanje reči „izrod”",
  "dn3:1.14.1": "„Čak se i mala prepelica, Ambaṭṭha oglašava kako joj je volja kada je u svom gnezdu.",
  "dn3:1.14.2": "Kapilavatthu je dom Sakyanima. Ne priliči poštovanom Ambaṭṭhi da se vređa zbog tako nevažnih stvari.”",
  "dn3:1.14.3": "„Učitelju Gotama, postoje četiri kaste;",
  "dn3:1.14.4": "plemići, brahmani, trgovci i najamnici.",
  "dn3:1.14.5": "Tri od njih –",
  "dn3:1.14.6": "plemići, trgovci i najamnici –",
  "dn3:1.14.7": "tek su sluge brahmanima.",
  "dn3:1.14.8": "Ne priliči, nije u redu da se Sakyani – takvi izrodi kakvi su – ne klanjaju brahmanima, ne slave ih, ne poštuju i ne hvale.”",
  "dn3:1.14.9": "To beše treći put da je Ambaṭṭha nazvao Sakyane izrodima.",
  "dn3:1.15.0": "2.4. Sin sluge",
  "dn3:1.15.1": "Na to Blaženi pomisli:",
  "dn3:1.15.2": "„Ovaj mladi učenik Ambaṭṭha zaista podcenjuje Sakyane nazivajući ih izrodima. Kako bi bilo da ja njega upitam za njegov klan?”",
  "dn3:1.15.3": "I Blaženi mu reče:",
  "dn3:1.15.4": "„Koji je tvoj klan, Ambaṭṭha?”",
  "dn3:1.15.5": "„Ja pripadam Kaṇhāyana klanu, učitelju Gotama.”",
  "dn3:1.15.6": "„Ali, Ambaṭṭha, prema liniji tvojih predaka i na očevoj i na majčinoj strani, Sakyani su potomci gospodara, dok ti potičeš od sina sluškinje Sakyana.",
  "dn3:1.15.7": "Jer Sakyani smatraju kralja Okkāku svojim pretkom.",
  "dn3:1.15.8": "Jednom davno, u želji da sinu svoje najdraže kraljice obezbedi tron, proterao je iz svog kraljevstva starije prinčeve –",
  "dn3:1.15.9": "Okkāmukhu, Karakaṇḍu, Hatthiniku i Sinisūru.",
  "dn3:1.15.10": "Oni su se skrasili kraj jezera s lotosima, na obroncima Himalaja, u gustoj tikovoj šumi.",
  "dn3:1.15.11": "U strahu da će pokvariti svoju plemenitu krv, oženiše se sopstvenim sestrama.",
  "dn3:1.15.12": "Onda se jednog dana kralj Okkāka obrati svojim ministrima i savetnicima:",
  "dn3:1.15.13": "’Gospodo, gde sada žive pričevi?’",
  "dn3:1.15.14": "’Vaše visočanstvo, postoji jezero s lotosima, na obroncima Himalaja, u gustoj tikovoj (sāka) šumi.",
  "dn3:1.15.15": "Tu oni sada žive. U strahu da će pokvariti svoju plemenitu krv, oženiše se sopstvenim (saka) sestrama.’",
  "dn3:1.15.16": "Na to kralj Okkāka bi nadahnut da izgovori ove reči:",
  "dn3:1.15.17": "’Ti prinčevi su pravi Sakyani! Ti prinčevi su najbolji Sakyani!’",
  "dn3:1.15.18": "Od toga dana svi su znali za Sakyane i on beše njihov utemeljivač.",
  "dn3:1.16.1": "Isto tako, Ambaṭṭha, kralj Okkāka je imao sluškinju po imenu Disā.",
  "dn3:1.16.2": "I ona je rodila crnoputog dečaka.",
  "dn3:1.16.3": "Kad se rodio, crni dečak joj reče:",
  "dn3:1.16.4": "’Operi me, majko, okupaj me! Skini tu prljavštinu sa mene! Biću ti od koristi!’",
  "dn3:1.16.6": "u to vreme su ljudi demone zvali „crnim dečacima”.",
  "dn3:1.16.7": "I rekoše:",
  "dn3:1.16.8": "’Progovorio je čim se rodio – crni dečak se rodio!’",
  "dn3:1.16.9": "Od tog dana je nastao klan Kaṇhāyana, a on im beše utemeljivač.",
  "dn3:1.16.10": "Na taj način, Ambaṭṭha, prema liniji tvojih predaka i na očevoj i na majčinoj strani, Sakyani su potomci gospodara, dok ti potičeš od sina sluškinje Sakyana.”",
  "dn3:1.17.1": "Kad ovo bi rečeno, ostali brahmanski učenici rekoše:",
  "dn3:1.17.2": "„Učitelju Gotama, molimo vas ne unižavajte Ambaṭṭhu toliko, nazivajući ga sinom sluškinje.",
  "dn3:1.17.3": "On je dobrog porekla, ugledan, učen, rečit i uman. U stanju je da znalački vodi dijalog sa učiteljem Gotamom.”",
  "dn3:1.18.1": "A Blaženi im odgovori:",
  "dn3:1.18.2": "„Dobro, učenici, ako smatrate",
  "dn3:1.18.3": "da je Ambaṭṭha lošeg porekla, bez ugleda, neuk, nemušt i glup, da nije u stanju znalački da vodi dijalog sa mnom, onda neka on zaćuti, a vi ćete razgovarati sa mnom.",
  "dn3:1.18.4": "Ali ako smatrate",
  "dn3:1.18.5": "da Ambaṭṭha jeste dobrog porekla, ugledan, učen, rečit i uman, da jeste u stanju da znalački vodi dijalog sa mnom, onda vi zaćutite",
  "dn3:1.18.6": "i pustite njega da razgovara sa mnom.”",
  "dn3:1.19.1": "„Ambaṭṭha jeste dobrog porekla… u stanju da znalački vodi dijalog sa učiteljem Gotamom. Mi ćemo ćutati i dopustiti Ambaṭṭhi da razgovara sa učiteljem Gotamom.”",
  "dn3:1.20.1": "Tada Blaženi reče brahmanskom učeniku Ambaṭṭhi:",
  "dn3:1.20.2": "„Dobro, Ambaṭṭha, imam jedno razložno pitanje za tebe. Neće ti se dopasti, ali svejedno treba na njega da odgovoriš.",
  "dn3:1.20.3": "Ako to ne učiniš, već okolišiš, ćutiš ili se jednostavno okreneš da bi otišao, glava će ti upravo na ovom mestu prsnuti na sedam delova.",
  "dn3:1.20.4": "Šta misliš, Ambaṭṭha?",
  "dn3:1.20.5": "Prema onome što si čuo od starijih i uglednijih brahmana, učiteljevih učitelja, koje je poreklo Kaṇhāyana klana i ko je njegov začetnik?”",
  "dn3:1.20.6": "Kad ovo bi rečeno, Ambaṭṭha ostane nem.",
  "dn3:1.20.7": "Po drugi put, Blaženi reče brahmanskom učeniku Ambaṭṭhi:",
  "dn3:1.20.8": "„Šta misliš, Ambaṭṭha? Prema onome što si čuo od starijih i uglednijih brahmana, učiteljevih učitelja, koje je poreklo Kaṇhāyana klana i ko je njegov začetnik?”",
  "dn3:1.20.9": "I po drugi put Ambaṭṭha ostade nem.",
  "dn3:1.20.10": "Zato mu Blaženi reče:",
  "dn3:1.20.11": "„Odgovori sada, Ambaṭṭha. Nije sada vreme za ćutanje.",
  "dn3:1.20.12": "Ako neko ne odgovori na razložno pitanje koje Tathāgata po treći put postavi, tome će glava upravo na tom mestu eksplodirati na sedam delova.”",
  "dn3:1.21.1": "U tom trenutku yakkha Vajirapāṇi, koji je sa ogromnim gvozdenim buzdovanom u ruci, užarenim, plamenim, usijanim, lebdeo iznad glave brahmanskog učenika Ambaṭṭhe, pomisli:",
  "dn3:1.21.2": "„Ako ovaj brahmanski učenik Ambaṭṭha ne odgovori kada bude pitan i treći put, razlupaću mu glavu na sedam delova!”",
  "dn3:1.21.3": "Onda Blaženi ugleda yakkhu Vajirapāṇija, a ugleda ga i brahmanski učenik Ambaṭṭha.",
  "dn3:1.21.4": "Ambaṭṭha beše prestravljen, zapanjen, digla mu se kosa na glavi. Primače se bliže Blaženom, da ga ovaj zaštiti, pa reče:",
  "dn3:1.21.5": "„Šta ste rekli?",
  "dn3:1.21.6": "Molim vas ponovite pitanje.”",
  "dn3:1.21.7": "„Šta misliš, Ambaṭṭha?",
  "dn3:1.21.8": "Prema onome što si čuo od starijih i uglednijih brahmana, učiteljevih učitelja, koje je poreklo Kaṇhāyana klana i ko je njegov začetnik?”",
  "dn3:1.21.9": "„Čuo sam da je upravo tako kako je učitelj Gotama rekao.",
  "dn3:1.21.10": "To je poreklo Kaṇhāyana klana",
  "dn3:1.21.11": " i to je njegov začetnik.”",
  "dn3:1.22.0": "2.5. Rasprava o Ambaṭṭhinom nasleđu",
  "dn3:1.22.1": "Kada ovo bi rečeno, okupljeni brahmanski studenti povikaše u glas:",
  "dn3:1.22.2": "„Ispada da brahmanski učenik Ambaṭṭha jeste lošeg porekla, bez ugleda, sin sakyanske sluškinje i da su sakyanski sinovi njegovi gospodari! ",
  "dn3:1.22.3": "Ispada da je istina sve što je asketa Gotama govorio. A mi smo hteli da ga kritikujemo!”",
  "dn3:1.23.1": "Na to Blaženi pomisli:",
  "dn3:1.23.2": "„Ovi brahmanski učenici previše unižavaju Ambaṭṭhu, govoreći o sinu sluškinje. Kako bi bilo ako bih mu pomogao?”",
  "dn3:1.23.3": "Onda Blaženi reče brahmanskim učenicima:",
  "dn3:1.23.4": "„Učenici, ne unižavajte Ambaṭṭhu previše, govoreći o sinu sluškinje.",
  "dn3:1.23.5": "Taj crni dečak beše veliki mudrac.",
  "dn3:1.23.6": "Otišao je u južnu zemlju i naučio sve brahmanske svete mantre. A onda je došao do kralja Okkāke i zaprosio njegovu kćer Maddarūpi.",
  "dn3:1.23.7": "Kralj beše van sebe od besa:",
  "dn3:1.23.8": "’Šta taj sin sluškinje misli, kad traži ruku moje kćeri!’ Razjaren, zategnu strelu oštru poput brijača.",
  "dn3:1.23.9": "Ali nije bio u stanju ni da je odapne, ni da je odloži.",
  "dn3:1.23.10": "Na to ministri i savetnici kraljevi zamoliše crnog dečaka: ",
  "dn3:1.23.11": "’Poštedite našeg kralja, gospodine,",
  "dn3:1.23.12": "poštedite ga!’",
  "dn3:1.23.13": "’Kralj će biti pošteđen. Ali ako odapne strelu nadole, to će izazvati zemljotres u čitavoj zemlji.’",
  "dn3:1.23.14": "’Poštedite našeg kralja, gospodine, i poštedite našu zemlju!’",
  "dn3:1.23.15": "’I kralj i zemlja biće pošteđeni. Ali ako odapne strelu nagore, neće biti kiše u zeloj zemlji sedam godina.’",
  "dn3:1.23.16": "’Poštedite našeg kralja, gospodine, poštedite našu zemlju i neka bude kiše!’",
  "dn3:1.23.17": "’I kralj i zemlja biće pošteđeni, padaće kiša. Ali ako kralj odapne strelu ka krunskom princu, princ će biti potpuno bezbedan i nepovređen!’",
  "dn3:1.23.18": "Na to ministri rekoše kralju Okkāki:",
  "dn3:1.23.19": "’Neka kralj Okkaka odapne strelu ka krunskom princu. On će biti potpuno bezbedan i nepovređen.’",
  "dn3:1.23.20": "Kralj Okkāka odape strelu ka krunskom princu. I on ostade potpuno bezbedan i nepovređen.",
  "dn3:1.23.21": "Kralj Okkāka beše prestravljen, zapanjen, digla mu se kosa na glavi. U strahu od božanske kazne, dade ruku svoje kćeri Maddarūpi.",
  "dn3:1.23.22": "Učenici, ne unižavajte Ambaṭṭhu previše, govoreći o sinu sluškinje. Taj crni dečak beše veliki mudrac.”",
  "dn3:1.24.0": "3. Nadmoć plemića",
  "dn3:1.24.1": "Onda se Blaženi obrati brahmanskom učeniku Ambaṭṭhi:",
  "dn3:1.24.2": "„Šta misliš, Ambaṭṭha?",
  "dn3:1.24.3": "Zamisli da sin plemića oženi kćer brahmana i potom oni dobiju sina.",
  "dn3:1.24.4": "Da li bi takav sin plemića i brahmanke dobio svoje mesto za sedenje i vodu od brahmana?”",
  "dn3:1.24.5": "„Dobio bi, učitelju Gotama.”",
  "dn3:1.24.6": "„Da li bi mu brahmani dopustili da učestvuje u ritualima za pretke, prinošenju žrtve paljenice, posvećenju i gozbi za goste?”",
  "dn3:1.24.7": "„Dopustili bi mu, učitelju Gotama.”",
  "dn3:1.24.8": "„Da li bi ga brahmani poučili svetim himnama ili ne?”",
  "dn3:1.24.9": "„Poučili bi ga, učitelju Gotama.”",
  "dn3:1.24.10": "„Da li bi pred njim držali svoje žene pod velom ili ne bi?”",
  "dn3:1.24.11": "„Ne bi, učitelju Gotama.”",
  "dn3:1.24.12": "„A da li bi ga plemići miropomazali za vladara?”",
  "dn3:1.24.13": "„Ne bi, učitelju Gotama.”",
  "dn3:1.24.14": "„A zašto?”",
  "dn3:1.24.15": "„Zato što nije dobrog porekla sa majčine strane.”",
  "dn3:1.25.1": "„Šta misliš, Ambaṭṭha?",
  "dn3:1.25.2": "Zamisli da sin brahmana oženi kćer plemića i potom dobiju sina.",
  "dn3:1.25.3": "Da li bi takav sin brahmana i plemkinje dobio svoje mesto za sedenje i vodu od brahmana?”",
  "dn3:1.25.4": "„Dobio bi, učitelju Gotama.”",
  "dn3:1.25.5": "„Da li bi mu brahmani dopustili da učestvuje u ritualima za pretke, prinošenju žrtve paljenice, posvećenju i gozbi za goste?”",
  "dn3:1.25.6": "„Dopustili bi mu, učitelju Gotama.”",
  "dn3:1.25.7": "„Da li bi ga brahmani poučili svetim himnama ili ne?”",
  "dn3:1.25.8": "„Poučili bi ga, učitelju Gotama.”",
  "dn3:1.25.9": "„Da li bi pred njim držali svoje žene pod velom ili ne bi?”",
  "dn3:1.25.10": "„Ne bi, učitelju Gotama.”",
  "dn3:1.25.11": "„A da li bi ga plemići miropomazali za vladara?”",
  "dn3:1.25.12": "„Ne bi, učitelju Gotama.”",
  "dn3:1.25.13": "„A zašto?”",
  "dn3:1.25.14": "„Zato što nije dobrog porekla sa očeve strane.”",
  "dn3:1.26.1": "„Tako su, Ambaṭṭha, plemići nadmoćni i brahmani inferiorni, bilo da se upoređuju žena sa ženom ili muškarac sa muškarce.",
  "dn3:1.26.2": "Šta misliš, Ambaṭṭha?",
  "dn3:1.26.3": "Zamisli da brahmani zbog nekog prekršaja obriju glavu nekom brahmanu, pospu ga vrećom pepela i proteraju ga iz sela ili grada.",
  "dn3:1.26.4": "Da li bi takav brahman dobio svoje mesto za sedenje i vodu od brahmana?”",
  "dn3:1.26.5": "„Ne bi, učitelju Gotama.”",
  "dn3:1.26.6": "„Da li bi mu brahmani dopustili da učestvuje u ritualima za pretke, prinošenju žrtve paljenice, posvećenju i gozbi za goste?”",
  "dn3:1.26.7": "„Ne bi, učitelju Gotama.”",
  "dn3:1.26.8": "„Da li bi ga brahmani poučili svetim himnama ili ne?”",
  "dn3:1.26.9": "„Ne bi, učitelju Gotama.”",
  "dn3:1.26.10": "„Da li bi pred njim držali svoje žene pod velom ili ne bi?”",
  "dn3:1.26.11": "„Držali bi, učitelju Gotama.”",
  "dn3:1.27.1": "„Šta misliš, Ambaṭṭha?",
  "dn3:1.27.2": "Zamisli da plemići zbog nekog prekršaja obriju glavu nekom plemiću, pospu ga vrećom pepela i proteraju ga iz sela ili grada.",
  "dn3:1.27.3": "Da li bi takav brahman dobio svoje mesto za sedenje i vodu od brahmana?”",
  "dn3:1.27.4": "„Dobio bi, učitelju Gotama.”",
  "dn3:1.27.5": "„Da li bi mu brahmani dopustili da učestvuje u ritualima za pretke, prinošenju žrtve paljenice, posvećenju i gozbi za goste?”",
  "dn3:1.27.6": "„Dopustili bi mu, učitelju Gotama.”",
  "dn3:1.27.7": "„Da li bi ga brahmani poučili svetim himnama ili ne?”",
  "dn3:1.27.8": "„Poučili bi ga, učitelju Gotama.”",
  "dn3:1.27.9": "„Da li bi pred njim držali svoje žene pod velom ili ne bi?”",
  "dn3:1.27.10": "„Ne bi, učitelju Gotama.”",
  "dn3:1.27.11": "„U takvoj situaciji, Ambaṭṭha, taj plemić je na samom dnu, obrijane glave, po njemu posut pepeo i proteran iz sela ili grada.",
  "dn3:1.27.12": "Pa ipak, iako je doživeo najveće poniženje, taj plemić je nadmoćniji i brahmani inferiorniji.",
  "dn3:1.28.1": "Brahmā Sanaṅkumāra je izrekao ove stihove:",
  "dn3:1.28.2": "’Plemić je najbolji među onima",
  "dn3:1.28.3": "koji klan uzimaju kao svoje merilo.",
  "dn3:1.28.4": "Ali usavršen u znanju i ponašanju",
  "dn3:1.28.5": "najbolji je među bogovima i ljudima.’",
  "dn3:1.28.6": "Te stihove je dobro ispevao Brahmā Sanaṅkumāra, ne loše; dobro su izgovoreni, ne loše, korisni, ne povređuju i ja ih odobravam.",
  "dn3:1.28.7": "Jer i ja isto tako kažem:",
  "dn3:1.28.8": "’Plemić je najbolji među onima",
  "dn3:1.28.9": "koji klan uzimaju kao svoje merilo.",
  "dn3:1.28.10": "Ali usavršen u znanju i ponašanju",
  "dn3:1.28.11": "najbolji je među bogovima i ljudima.’",
  "dn3:2.1.0": "4. Znanje i ponašanje",
  "dn3:2.1.1": "„Ali šta je, učitelju Gotama, to ponašanje, šta je to znanje?”",
  "dn3:2.1.2": "„Ambaṭṭha, u nenadmašnom znanju i ponašanju nema govora o precima, klanu ili gordosti koja kaže:",
  "dn3:2.1.3": "’Ti me zaslužuješ’ ili ’Ti me ne zaslužuješ’.",
  "dn3:2.1.4": "Gde god postoji davanje, uzimanje ili davanje i uzimanje pri sklapanju braka, postoji i takav govor i gordost:",
  "dn3:2.1.5": "’Ti me zaslužuješ’ ili ’Ti me ne zaslužuješ’.",
  "dn3:2.1.6": "Ko god je zarobljenik takvih stvari kao što su preci, klan ili gordost, kao što je davanje, uzimanje ili davanje i uzimanje, taj je daleko od nenadmašnog znanja i ponašanja.",
  "dn3:2.1.7": " To dvoje postiže se tek napuštanjem takvih stvari.”",
  "dn3:2.2.1": "„Ali šta je, učitelju Gotama, to ponašanje, šta je to znanje?”",
  "dn3:2.2.2": "„Tako, Ambaṭṭha, Tathāgata se pojavi u ovome svetu, plemenit i potpuno probuđen, usavršen u znanju i ponašanju, srećan, znalac svetova, nenadmašni vodič onima kojima je potreban putokaz, učitelj božanskim i ljudskim bićima, budan, blažen.",
  "dn3:2.2.3": "Snagom vlastite spoznaje razumeo je i zna da objasni ovaj svet, njegove dobre i zle duhove, božanstva, pokolenja isposnika i sveštenika, plemenitih i običnih ljudi.",
  "dn3:2.2.4": "On propoveda učenje i slovom i duhom, divno na početku, divno u sredini, divno na kraju; upućuje na potpuno savršen i pročišćen svetački život.",
  "dn3:2.2.5": "A kućedomaćin ili kućedomaćinov sin ili neko rođen u nekom drugom klanu čuje tu Dhammu.",
  "dn3:2.2.6": "Kad čuje Dhammu, on stiče poverenje u Tathāgatu.",
  "dn3:2.2.7": "Kad poseduje poverenje, ovako razmišlja…",
  "dn3:2.2.8": "Sasvim obuzdanih čula, bez mentalnih nečistoća, ulazi tako monah i ostaje na prvom stupnju zadubljenja…",
  "dn3:2.2.9": "To je deo njegovog ponašanja.",
  "dn3:2.2.10": "A zatim, Ambaṭṭha, sa smirivanjem usmerenosti misli i istraživanja, ulazi on i ostaje na drugom stupnju zadubljenja…",
  "dn3:2.2.11": "To je takođe deo njegovog ponašanja.",
  "dn3:2.2.12": "A zatim, Ambaṭṭha, sa slabljenjem ushićenja monah ostaje spokojan, svestan i s jasnim razumevanjem, sa fizičkim osećajem zadovoljstva. Monah ulazi i ostaje na trećem stupnju zadubljenja…",
  "dn3:2.2.13": "To je takođe deo njegovog ponašanja.",
  "dn3:2.2.14": "A zatim, Ambaṭṭha, sa napuštanjem zadovoljstva i bola, kao i s ranijim nestankom radosti i žalosti, monah ulazi i ostaje na četvrtom stupnju zadubljenja…",
  "dn3:2.2.15": "To je takođe deo njegovog ponašanja.",
  "dn3:2.2.16": "To je, Ambaṭṭha, to ponašanje.",
  "dn3:2.2.17": "Kada je njegov koncentrisan um postao tako pročišćen, blistav, bez i najmanje nečistoće, bez nesavršenosti, prilagodljiv, lako vođen, postojan i stabilan, monah ga usmerava ka znanju i viđenju…",
  "dn3:2.2.18": "To je deo njegovog znanja…",
  "dn3:2.2.19": "On razume: ’Ovo je poslednje rođenje, proživljen je svetački život, učinjeno ono što je trebalo učiniti, nema više preporađanja u bilo koji oblik bivanja.’",
  "dn3:2.2.20": "To je takođe deo njegovog znanja.",
  "dn3:2.2.21": "To je, Ambaṭṭha, to znanje.",
  "dn3:2.2.22": "Takav monah se, Ambaṭṭha. naziva usavršenim u znanju, usavršenim u ponašanju, usavršenim u znanju i ponašanju.",
  "dn3:2.2.23": "Nema, Ambaṭṭha, usavršenosti u znanju i ponašanju koja je bolja i uzvišenija od toga.",
  "dn3:2.3.0": "5. Četiri izvora gubitka",
  "dn3:2.3.1": "Ambaṭṭha, u vezi sa tom najvišom usavršenošću u znanju i ponašanju, postoje četiri izvora gubitka.",
  "dn3:2.3.2": "Koja četiri?",
  "dn3:2.3.3": "Tako neki asketa ili brahman koji nije dosegao najvišu usavršenost u znanju i ponašanju, okači svoje stvari na štap i prebaci ga preko ramena, pa zađe u gustu šumu razmišljajući:",
  "dn3:2.3.4": "’Živeću na voću koje uspem da sakupim’.",
  "dn3:2.3.5": "Ali ispostavi se da sve što može jeste da bude sluga onome ko jeste dosegao najvišu usavršenost u znanju i ponašanju.",
  "dn3:2.3.6": "To je prvi izvor gubitka u vezi sa dostizanjem najvišeg znanja i ponašanja.",
  "dn3:2.3.7": "Dalje, neki asketa ili brahman koji nije dosegao najvišu usavršenost u znanju i ponašanju i nije u stanju da živi od voća koje sakupi, uzme motiku i košaru, pa zađe u gustu šumu razmišljajući:",
  "dn3:2.3.8": "’Živeću na lukovicama, korenju i plodovima koje uspem da sakupim’.",
  "dn3:2.3.9": "Ali ispostavi se da sve što može je da bude sluga onome ko jeste dosegao najvišu usavršenost u znanju i ponašanju.",
  "dn3:2.3.10": "To je drugi izvor gubitka u vezi sa dostizanjem najvišeg znanja i ponašanja.",
  "dn3:2.3.11": "Dalje, neki asketa ili brahman koji nije dosegao najvišu usavršenost u znanju i ponašanju i nije u stanju da živi od voća koje sakupi, niti od lukovica, korenja i plodova koje sakupi, napravi oltar za svetu vatru u blizini nekog sela ili grada i tu živi, starajući se o bogu vatre.",
  "dn3:2.3.12": "Ali ispostavi se da sve što može je da bude sluga onome ko jeste dosegao najvišu usavršenost u znanju i ponašanju.",
  "dn3:2.3.13": "To je treći izvor gubitka u vezi sa dostizanjem najvišeg znanja i ponašanja.",
  "dn3:2.3.14": "Dalje, neki asketa ili brahman koji nije dosegao najvišu usavršenost u znanju i ponašanju, nije u stanju da živi od voća koje sakupi, niti od lukovica, korenja i plodova koje sakupi, niti od staranja o bogu vatre, napravi oltar za svetu vatru na glavnom trgu i tu živi, razmišljajući:",
  "dn3:2.3.15": "’Kada neki asketa ili brahman dođe iz bilo kojeg kraja, iskazaću mu poštovanje najbolje što umem.’",
  "dn3:2.3.16": "Ali ispostavi se da sve što može je da bude sluga onome ko jeste dosegao najvišu usavršenost u znanju i ponašanju.",
  "dn3:2.3.17": "To je četvrti izvor gubitka u vezi sa dostizanjem najvišeg znanja i ponašanja.",
  "dn3:2.3.18": "Ambaṭṭha, to su četiri izvora gubitka u vezi sa tom najvišom usavršenošću u znanju i ponašanju.",
  "dn3:2.4.1": "„Šta misliš, Ambaṭṭha,",
  "dn3:2.4.2": "živiš li ti, zajedno sa svojim učiteljem, u skladu sa tom najvišom usavršenošću u znanju i ponašanju?”",
  "dn3:2.4.3": "„Ne, učitelju Gotama.",
  "dn3:2.4.4": "Ko sam ja, zajedno sa svojim učiteljem, u poređenju sa tom najvišom usavršenošću u znanju i ponašanju?",
  "dn3:2.4.5": "Daleko smo mi od toga.”",
  "dn3:2.4.6": "„Kaži mi, Ambaṭṭha,",
  "dn3:2.4.7": "iako nisi dosegao najvišu usavršenost u znanju i ponašanju, jesi li ti, zajedno sa svojim učiteljem, okačio svoje stvari na štap i prebaci ga preko ramena, pa zašao u gustu šumu razmišljajući:",
  "dn3:2.4.8": "’Živeću od voća koje uspem da sakupim’?”",
  "dn3:2.4.9": "„Ne, učitelju Gotama.”",
  "dn3:2.4.10": "„A kaži mi, Ambaṭṭha,",
  "dn3:2.4.11": "iako nisi dosegao najvišu usavršenost u znanju i ponašanju, jesi li ti, zajedno sa svojim učiteljem, uzeo motiku i košaru, pa zašao u gustu šumu razmišljajući: ",
  "dn3:2.4.12": "’Živeću na lukovicama, korenju i voću koje uspem da sakupim’.”",
  "dn3:2.4.13": "„Ne, učitelju Gotama.”",
  "dn3:2.4.14": "„A kaži mi, Ambaṭṭha,",
  "dn3:2.4.15": "iako nisi dosegao najvišu usavršenost u znanju i ponašanju, jesi li ti, zajedno sa svojim učiteljem, živeo od voća koje si uspeo da sakupiš, od lukovica, korenja i drugih plodova i jesi li napravio oltar za svetu vatru na ivici sela ili grada, kako bi tu živeo starajući se o bogu vatre?”",
  "dn3:2.4.16": "„Ne, učitelju Gotama.”",
  "dn3:2.4.17": "„A kaži mi, Ambaṭṭha,",
  "dn3:2.4.18": "iako nisi dosegao najvišu usavršenost u znanju i ponašanju, jesi li ti, zajedno sa svojim učiteljem, živeo od voća koje si uspeo da sakupiš, od lukovica, korenja i drugih plodova i staranja o bogu vatre, i jesi li napravio oltar za svetu vatru na glavnom trgu i tu živeo, razmišljajući:",
  "dn3:2.4.19": "’Kada asketa ili brahman dođe iz bilo kojeg kraja, iskazaćemo mu poštovanje najbolje što umemo’?",
  "dn3:2.4.20": "„Ne, učitelju Gotama.”",
  "dn3:2.5.1": "„Dakle, ti, zajedno sa svojim učiteljem, ne samo da si inferioran u odnosu na ovu najvišu usavršenost u znanju i ponašanju,",
  "dn3:2.5.2": "već si inferioran čak i u odnosu na ova četiri izvora gubitka.",
  "dn3:2.5.3": "Ali tvoj učitelj Pokkharasāti ti je govorio:",
  "dn3:2.5.4": "’Ko su uopšte ti ćelavi askete, ti crnoputi ropski izrodi nastali od nogu Srodnikovih da hoće da razgovaraju sa brahmanima upućenim u tri vede?’ Iako, Ambaṭṭha, ni on sam nije otklonio ni jedan jedini izvor gubitaka!",
  "dn3:2.5.5": "Vidiš li, Ambaṭṭha, kako je tvoj učitelj Pokkharasāti pogrešio u toj stvari.",
  "dn3:2.6.0": "6. Biti nalik mudracima iz prošlosti",
  "dn3:2.6.1": "Ambaṭṭha, brahman Pokkharasāti uživa u daru Pasenadija, kralja Kosale.",
  "dn3:2.6.2": "Ali Pasenadi, kralj Kosale, mu ne daruje i susret sa njim oči u oči.",
  "dn3:2.6.3": "Jer kada se sa njim savetuje, to čini ostavši iza zavese.",
  "dn3:2.6.4": "Kako to, Ambaṭṭha, da mu Pasenadi, kralj Kosale, od koga prima poklon na pravi način dat, ne daruje i susret sa njim oči u oči?",
  "dn3:2.6.5": "Vidiš li, Ambaṭṭha, kako se tvoj učitelj Pokkharasāti ogrešio o tebe.",
  "dn3:2.7.1": "Šta misliš o ovome, Ambaṭṭha?",
  "dn3:2.7.2": "Zamisli da se Pasenadi, kralj Kosale, savetuje sa svojim zapovednicima i drugim plemićima sedeći na slonu, na konju ili stojeći u kočijama.",
  "dn3:2.7.3": "I zamisli da on siđe sa tog mesta i stane sa strane.",
  "dn3:2.7.4": "A na to mesto se popne najamnik ili neki od njegovih slugu i nastavi savetovanje: ",
  "dn3:2.7.5": "’Ovako je rekao kralj Pasenadi, a rekao je još i ovo’.",
  "dn3:2.7.6": "Da li ga to što je izgovorio kraljeve reči i dao isti savet kao i kralj",
  "dn3:2.7.7": "čini kraljem ili kraljevim savetnikom?”",
  "dn3:2.7.8": "„Ne, učitelju Gotama.”",
  "dn3:2.8.1": "„Na isti način, Ambaṭṭha, brahmanski mudraci iz prošlosti bili su Aṭṭhaka, Vāmaka, Vāmadeva, Vessāmitta, Yamadaggi, Aṅgīrasa, Bhāradvāđa, Vāseṭṭha, Kassapa i Bhagu. Oni su bili tvorci himni, oni su ih objavili, njihove himne su recitovane, prenošene i prerađivane u ta drevna vremena. I danas brahmani nastavljaju da ih recituju i pevaju. Nastavljaju da recituju ono što je bilo recitovano i da podučavaju ono što je bilo podučavano.",
  "dn3:2.8.2": "I ti možda zamišljaš da te, pošto si unutar svoje tradicije napamet naučio takve himne, to čini mudracem ili nekim ko je na putu da postane mudrac. Ali to nije moguće.",
  "dn3:2.9.1": "Šta misliš, Ambaṭṭha?",
  "dn3:2.9.2": "Prema onome što si čuo od starijih i uglednijih brahmana, učiteljevih učitelja,",
  "dn3:2.9.3": "jesu li ti brahmanski mudraci iz davnina nalazili zadovoljstvo u tome da budu divno okupani i pomazani, uređene kose i brade, okućeni draguljima, minđušama i narukvicama, u belo odeveni, ",
  "dn3:2.9.4": "kao što to danas činite ti i tvoj učitelj?”",
  "dn3:2.9.5": "„Ne, učitelju Gotama.”",
  "dn3:2.10.1": "",
  "dn3:2.10.2": "„Jesu li oni jeli probrani pirinač, sa čistim mesom, uz razna variva i dodatke, kao što to danas činite ti i tvoj učitelj?”",
  "dn3:2.10.3": "„Ne, učitelju Gotama.”",
  "dn3:2.10.4": "",
  "dn3:2.10.5": "„Jesu li se oni zabavljali gledajući devojke obučene tako da im se ističu obline, kao što to danas činite ti i tvoj učitelj?”",
  "dn3:2.10.6": "„Ne, učitelju Gotama.”",
  "dn3:2.10.8": "„Jesu li oni vozili kočije sa upregnutim kobilama upletenih griva, šibajući ih i podbadajući dugačkim kamdžijama, kao što to danas činite ti i tvoj učitelj?”",
  "dn3:2.10.9": "„Ne, učitelju Gotama.”",
  "dn3:2.10.11": "„Jesu li oni imali ljude sa dugim mačevima da ih čuvaju u tvrđavama, opkoljenim šančevima i drugim preprekama, kao što to danas činite ti i tvoj učitelj?”",
  "dn3:2.10.12": "„Ne, učitelju Gotama.”",
  "dn3:2.10.13": "„Dakle ni ti, Ambaṭṭha, ni tvoj učitelj niste mudraci, niti ste na putu da postanete mudraci.",
  "dn3:2.10.14": "Ako imaš sumnji ili nedoumica u vezi sa mnom, pitaj me i ja ću ih svojim odgovorom razvejati.”",
  "dn3:2.11.0": "7. Videti dva obeležja",
  "dn3:2.11.1": "Onda Buda izađe iz svoje kolibe i poče da hoda tamo-amo da protegne noge.",
  "dn3:2.11.2": "Mladi brahman Ambaṭṭha učini isto.",
  "dn3:2.11.3": "Hodajući kraj Blaženog, poče pogledom da na telu Blaženog traži trideset dva obeležja velikog čoveka.",
  "dn3:2.11.4": "Video je skoro sva obeležja velikog čoveka na telu Blaženoga, osim dva.",
  "dn3:2.11.5": "Imao je nedoumice i sumnje u pogledu dva obeležja, te nije mogao da se odluči i bude uveren u njih:",
  "dn3:2.11.6": "u vezi s polnim organom obavijenim naborima kože i sa dužinom jezika.",
  "dn3:2.12.1": "Onda se u Blaženom javi misao:",
  "dn3:2.12.2": "„Ovaj brahmanski učenik Ambaṭṭha vidi sva obeležja velikog čoveka na mome telu, osim dva.",
  "dn3:2.12.3": "Ima nedoumice i sumnje o dva obeležja, te ne može da se odluči i bude uveren u njih:",
  "dn3:2.12.4": "u vezi s polnim organom obavijenim naborima kože i sa dužinom jezika.",
  "dn3:2.12.5": "Na to Blaženi svojom natprirodnom moći učini da brahmanski učenik Ambaṭṭha vidi da je organ Blaženog obavijen naborima kože.",
  "dn3:2.12.6": "Potom Blaženi izbaci jezik i više puta njime dodirnu oba uveta i obe nozdrve, te potom čitavo čelo prekri svojim jezikom.",
  "dn3:2.12.7": "A brahmanski učenik Ambaṭṭha pomisli:",
  "dn3:2.12.8": "„Asketa Gotama poseduje trideset dva obeležja velikog čoveka”.",
  "dn3:2.12.9": "I reče Blaženom:",
  "dn3:2.12.10": "„A sada, učitelju Gotama, odlazim. Mnogo posla treba završiti.”",
  "dn3:2.12.11": "„Vreme je, Ambaṭṭha, da uradiš kako misliš da treba.”",
  "dn3:2.12.12": "Ambaṭṭha se onda pope na svoju kočiju koju su vukle kobile i otide.",
  "dn3:2.13.1": "A u to vreme brahman Pokkharasāti napustio je Ukkaṭṭhu, praćen velikom grupom brahmana, i sedeo u svom parku čekajući na Ambaṭṭhu.",
  "dn3:2.13.2": "Onda Ambaṭṭha stiže do parka.",
  "dn3:2.14.1": "Vozio se u kočiji dokle je bilo moguće, pa onda sa nje siđe i peške stiže do brahmana Pokkharasātija, pokloni mu se, pa sede sa strane. Dok je tako sedeo sa strane, brahman Pokkharasāti mu se obrati:",
  "dn3:2.14.2": "„Nama se, dragi Ambaṭṭha, da si video učitelja Gotamu.”",
  "dn3:2.14.3": "„Video sam ga, poštovani gospodine.”",
  "dn3:2.14.4": "„Pa, je li učitelj Gotama takav kako se priča ili nije?”",
  "dn3:2.14.6": "„Jeste, poštovani gospodine, takav je.",
  "dn3:2.14.7": "Učitelj Gotama poseduje trideset dva obeležja velikog čoveka, ne nedostaje nijedno od njih.”",
  "dn3:2.14.8": "„Jesi li razgovarao sa učiteljem Gotamom”",
  "dn3:2.14.9": "„Jesam, razgovarao sam sa učiteljem Gotamom.”",
  "dn3:2.14.10": "„Pa o čemu ste to razgovarali?”",
  "dn3:2.14.11": "Na to brahmanski učenik Ambaṭṭha ispriča brahmanu Pokkharasātiju sve kako se dogodilo.",
  "dn3:2.15.1": "A brahman Pokkharasāti reče Ambaṭṭhi:",
  "dn3:2.15.2": "„Ah, veliki si ti stručnjak, veliki mudrac, veliki znalac triju veda! Svako ko tako postupa trebalo bi posle sloma tela, posle smrti da se preporodi u svetu lišavanja, na lošem odredištu, u nižim svetovima, u paklu!",
  "dn3:2.15.3": "Obasuo si uvredama učitelja Gotama i zato je iznosio sve više argumenata protiv nas!",
  "dn3:2.15.4": "Veliki si ti stručnjak…” Besan i ogorčen, Pokkharasāti skoči sa svog mesta, šutnu brahmanskog učenika Ambaṭṭhu",
  "dn3:2.15.5": "i htede da smesta krene, kako bi video Blaženog.",
  "dn3:2.16.0": "8. Pokkharasāti posećuje Budu",
  "dn3:2.16.1": "Na to okupljeni brahmani rekođe Pokkharasātiju:",
  "dn3:2.16.2": "„Suviše je kasno danas, poštovani gospodine, za posetu asketi Gotami.",
  "dn3:2.16.3": "Neka brahman Pokkharasāti sutra poseti asketu Gotamu.”",
  "dn3:2.16.4": "I brahman Pokkharasāti naredi da se u njegovoj kući na više načina pripremi najbolja hrana. Onda se pope na kočiju i sa slugama koji su pred njim nosili baklje, zaputi se od Ukkaṭṭhe ka šumi kraj Icchānaṅgale.",
  "dn3:2.17.1": "Vozio se u kočiji dokle je bilo moguće, pa onda sa nje siđe i peške stiže do Blaženog. Kada je stigao, pozdravi se sa Blaženim, a kada taj učtivi i prijateljski razgovor bi završen, sede sa strane i reče:",
  "dn3:2.17.2": "„Učitelju Gotama, je li moj učenik, mladi brahman Ambaṭṭha bio ovde?”",
  "dn3:2.17.3": "„Da, brahmane. tvoj učenik, mladi brahman Ambaṭṭha bio je ovde.”",
  "dn3:2.17.4": "„Jeste li učitelj Gotama razgovarao sa mladim brahmanom Ambaṭṭhom?”",
  "dn3:2.17.5": "„Jesam, razgovarao sam sa njim.”",
  "dn3:2.17.6": "„A o čemu je učitelju Gotama razgovarao sa mladim brahmanom Ambaṭṭhom?”",
  "dn3:2.17.7": "Na to Blaženi ispriča čitav razgovor sa Ambaṭṭhom,",
  "dn3:2.17.8": "a brahman Pokkharasāti mu reče:",
  "dn3:2.17.9": "„Učitelju Gotama, Ambaṭṭha je budala! Neka učitelj Gotama oprosti mladom brahmanu Ambaṭṭhi.”",
  "dn3:2.17.10": "„Neka mladi brahman Ambaṭṭha bude spokojan.”",
  "dn3:2.18.1": "Onda brahman Pokkharasāti poče pogledom da na telu Blaženog traži trideset dva obeležja velikog čoveka.",
  "dn3:2.18.2": "Video je skoro sva obeležja velikog čoveka na telu Blaženoga, osim dva.",
  "dn3:2.18.3": "Imao je nedoumice i sumnje o dva obeležja, te nije mogao da se odluči i bude uveren u njih:",
  "dn3:2.18.4": "u vezi s polnim organom obavijenim naborima kože i sa dužinom jezika.",
  "dn3:2.18.5": "Na to Blaženi pomisli:",
  "dn3:2.18.6": "„Brahman Pokkharasāti je video skoro sva obeležja velikog čoveka na mom telu, osim dva.",
  "dn3:2.18.7": "Ima nedoumice i sumnje u pogledu dva obeležja, te ne može da se odluči i bude uveren u njih:",
  "dn3:2.18.8": "u vezi s polnim organom obavijenim naborima kože i sa dužinom jezika.”",
  "dn3:2.18.9": "Na to Blaženi svojom natprirodnom moći učini da brahman Pokkharasāti vidi da je organ Blaženog obavijen naborima kože.",
  "dn3:2.18.10": "Potom Blaženi izbaci jezik i više puta njime dodirnu oba uveta i obe nozdrve, te potom čitavo čelo prekri svojim jezikom.",
  "dn3:2.19.1": "A brahman Pokkharasāti pomisli:",
  "dn3:2.19.2": "„Asketa Gotama poseduje trideset dva obeležja velikog čoveka”.",
  "dn3:2.19.3": "I reče Blaženom:",
  "dn3:2.19.4": "„Da li bi učitelj Gotama, zajedno sa svojom monaškom zajednicom, prihvatio poziv da danas jede u mojoj kući?”",
  "dn3:2.19.5": "Blaženi ćutke prihvati ovaj poziv.",
  "dn3:2.20.1": "Razumevši da je Blaženi prihvatio poziv, brahman Pokkharasāti objavi:",
  "dn3:2.20.2": "„Vreme je, učitelju Gotama, obrok je spreman”.",
  "dn3:2.20.3": "A ujutro, Blaženi se obukao, uze svoju prosjačku zdelu i gornji ogrtač, pa zajedno praćen monasima krenu put doma brahmana Pokkharasātija i tamo sede na pripremljeno mesto.",
  "dn3:2.20.4": "Onda brahman Pokkharasāti svojim rukama posluži i različitim vrstama jela ugosti monašku zajednicu predvođenu Blaženim.",
  "dn3:2.20.5": "Kad je Blaženi jeo i izvadio ruke iz činije, brahman Pokkharasāti sede na niže mesto, sa strane.",
  "dn3:2.21.1": "Dok je tako sedeo, Blaženi mu postupno izloži pouku i to kroz",
  "dn3:2.21.2": "govor o davanju, govor o vrlini, govor o nebesima; objasni opasnost,  propadanje i prljanje u čulnim zadovoljstvima, kao i blagoslov  obuzdavanja.",
  "dn3:2.21.3": "Kada je video da je um brahmana Pokkharasātija spreman, prijemčiv, oslobođen prepreka, nadahnut i ispunjen poverenjem, izloži mu učenje koje je posebno svojstveno budama:",
  "dn3:2.21.4": "patnju, nastanak patnje, prestanak patnje i put.",
  "dn3:2.21.5": "I baš kao kad bi čist komad platna, bez ikakvih mrlja, bio obojen svuda jednako,",
  "dn3:2.21.6": "isto tako i u brahmanu Pokkharasātiju, dok je tu sedeo, javi se potpuno čisto oko Dhamme, bez mrlja:",
  "dn3:2.21.7": "’Sve što je podložno nastanku jeste podložno i nestanku.’",
  "dn3:2.22.0": "9. Pokkharasāti se deklariše kao sledbenik",
  "dn3:2.22.1": "Tada brahman Pokkharasāti ugleda Dhammu, doseže Dhammu, razume Dhammu, obuhvati Dhammu; otide izvan sumnje, oslobodi se zbunjenosti, zadobi neustrašivost i postade nezavisan od drugih u učiteljevom nauku, pa reče Blaženom:",
  "dn3:2.22.2": "„Izvrsno, poštovani gospodine! Izvrsno!",
  "dn3:2.22.3": "Baš kao kad bi neko ispravio ono što je stajalo naglavce, otkrio skriveno, pokazao put zalutalome ili upalio svetiljku u tami, tako da oni koji imaju oči mogu da vide, tako je i Blaženi, na više različitih načina, razjasnio Dhammu.",
  "dn3:2.22.4": "Uzimam Blaženog za utočište, njegovo učenje i zajednicu monaha za utočište.",
  "dn3:2.22.5": "Neka me Blaženi prihvati kao svog nezaređenog sledbenika koji, odsad pa do kraja života, pronađe svoje utočište!",
  "dn3:2.22.6": "Kao što učitelj Gotama posećuje druge porodice u Ukkaṭṭhi, neka tako poseti i moju.",
  "dn3:2.22.7": "Brahmanski učenici i učenice će mu se klanjati, ustajati u njegovom prisustvu, ustupati mesto i vodu, srca ispunjenog poverenjem. To će biti zadugo na njihovu korist i sreću.”",
  "dn3:2.22.8": "„Dobro je što tako govoriš, brahmane.”"
}