{
  "dn32:0.1": "Zbirka dugih govora 32 ",
  "dn32:0.2": "Āṭānāṭiya stihovi koji štite ",
  "dn32:1.0": "1. Prvo pevanje ",
  "dn32:1.1": "Ovako sam čuo. ",
  "dn32:1.2": "Jednom je Blaženi živeo kraj Rāđagahe, na Lešinarevoj hridi. ",
  "dn32:1.3": "Onda, kada je jednom noć bila na izmaku, četiri velika kralja, praćeni velikom armijom duhova, nebesnika, kentaura i zmajeva, pošto su postavili straže, trupe i zaštitu na sve četiri strane sveta, dođoše do Blaženog i svojim sjajem obasjaše čitavu Lešinarevu hrid. Kad su stigli, poklonili su se Blaženom, pa sedoše sa strane. ",
  "dn32:1.4": "Neki od duhova se pokloniše Blaženom i sedoše sa strane; drugi se pozdraviše sa Blaženim, pa kada taj učtiv i prijateljski razgovor bi završen, sedoše sa strane; treći u znak poštovanja sklopiše ruke u pravcu Blaženog i sedoše sa strane; neki u prisustvu Blaženog rekoše svoje ime i klan i sedoše sa strane; neki ćutke sedoše sa strane. ",
  "dn32:2.1": "Dok je tako sedeo sa strane, kralj Vessavaṇa reče Blaženom: ",
  "dn32:2.2": "„Poštovani, ima istaknutih duhova koji nemaju poverenje u reči Blaženog. ",
  "dn32:2.3": "Ima istaknutih duhova koji imaju poverenje u reči Blaženog. ",
  "dn32:2.4": "Ima duhova srednjeg ranga koji nemaju poverenje u reči Blaženog. ",
  "dn32:2.5": "Ima duhova srednjeg ranga koji imaju poverenje u reči Blaženog. ",
  "dn32:2.6": "Ima duhova nižeg ranga koji nemaju poverenje u reči Blaženog. ",
  "dn32:2.7": "Ima duhova nižeg ranga koji imaju poverenje u reči Blaženog. ",
  "dn32:2.8": "Ali većina duhova nema poverenje u reči Blaženog. ",
  "dn32:2.9": "Šta je tome razlog? ",
  "dn32:2.10": "Blaženi podučava odustajanje od ubijanja živih bića, uzimanja onoga što nije dato, preljube, laganja i konzumiranja alkohola i svega drugog što zamagljuje svest. ",
  "dn32:2.11": "A većina duhova nije odustala od ubijanja živih bića, uzimanja onoga što im nije dato, preljube, laganja i konzumiranja alkohola i svega drugog što zamagljuje svest. ",
  "dn32:2.12": "Jer njima to ne bi bilo ni drago, ni prijatno. ",
  "dn32:2.13": "Poštovani, ima učenika Blaženog koji obitavaju na osamljenim mestima, u gajevima i šumama, koja su sasvim tiha, bez buke, daleko od ljudi, pogodna za povlačenje. ",
  "dn32:2.14": "Na takvim mestima borave i istaknuti duhovi koji nemaju poverenje u reči Blaženog. ",
  "dn32:2.15": "Da bi ih ispunio poverenjem, molimo Blaženog da nauči āṭānāṭiya stihove, koji će njegovim monasima i monahinjama, nezaređenim sledbenicima i sledbenicama obezbediti zaštitu, sigurnost, blagostanje i mir.” ",
  "dn32:2.16": "Blaženi ćutke prihvati ovaj poziv. ",
  "dn32:3.1": "Onda kralj Vessavaṇa, razumevši da se Blaženi saglasio, izgovori ove āṭānāṭiya zaštitne stihove: ",
  "dn32:3.2": "„Neka je slava Vipassiju, ",
  "dn32:3.3": "veličanstvenom vidiocu; ",
  "dn32:3.4": "neka je slava Sikhiju, ",
  "dn32:3.5": "saosećajnom sa svim bićima! ",
  "dn32:3.6": "Neka je slava Vessabhūu, ",
  "dn32:3.7": "asketi pročišćenom, ",
  "dn32:3.8": "neka je slava Kakusandhi, ",
  "dn32:3.9": "uništitelju Mārine armije! ",
  "dn32:3.10": "Neka je slava Koṇāgamani, ",
  "dn32:3.11": "usavršenom brahmanu, ",
  "dn32:3.12": "neka je slava Kassapi, ",
  "dn32:3.13": "u svemu oslobođenom! ",
  "dn32:3.14": "Neka je slava Aṅgīrassi, ",
  "dn32:3.15": "veličanstvenom Sakyaninu! ",
  "dn32:3.16": "On podučava takvu Dhammu ",
  "dn32:3.17": "koja razgoni svaku patnju. ",
  "dn32:3.18": "Oni u ovom svetu koji su ohlađeni ",
  "dn32:3.19": "i stvari vide onako kakve jesu, ",
  "dn32:3.20": "oni u čijim rečima zlobe nema, ",
  "dn32:3.21": "veliki, koji znaju kako da postupaju, ",
  "dn32:3.22": "oni će se klanjati Gotami, ",
  "dn32:3.23": "koji je dobročinitelj ljudima i bogovima. ",
  "dn32:3.24": "usavršen u znanju i ponašanju, ",
  "dn32:3.25": "veliki, koji zna kako da postupa. ",
  "dn32:4.1": "Tamo gde izlazi sunce, ",
  "dn32:4.2": "sin Aditi, velika kugla, ",
  "dn32:4.3": "koje dok se uspinje ",
  "dn32:4.4": "tamu noći razgoni, ",
  "dn32:4.5": "i koje kada se jednom uspne ",
  "dn32:4.6": "danom nazivaju, ",
  "dn32:4.7": "na tom mestu je duboko jezero, ",
  "dn32:4.8": "okean u koje vode utiču. ",
  "dn32:4.9": "Tako je znano kao ",
  "dn32:4.10": "’okean u koji vode utiču’. ",
  "dn32:4.11": "Odatle se prostire istočna strana, ",
  "dn32:4.12": "tako objavljuju ljudi; ",
  "dn32:4.13": "Tu stranu nadzire ",
  "dn32:4.14": "veliki kralj, na dobrom glasu. ",
  "dn32:4.15": "Predvodnik nebesnicima je on, ",
  "dn32:4.16": "a ime mu je Dhataraṭṭha. ",
  "dn32:4.17": "Ushićuje se pesmom i plesom, ",
  "dn32:4.18": "slavljen među nebesnicima. ",
  "dn32:4.19": "Mnogo snažnih sinova ima, ",
  "dn32:4.20": "svi istog imena, kako sam čuo; ",
  "dn32:4.21": "osamdeset ih, deset i jedan, ",
  "dn32:4.22": "Indrino ime nose, ogromne snage. ",
  "dn32:4.23": "Pošto su videli Probuđenoga. ",
  "dn32:4.24": "Budu, potomka sunca, ",
  "dn32:4.25": "iz daleka mu se klanjaju ",
  "dn32:4.26": "velikom, koji zna kako da postupa. ",
  "dn32:4.27": "Slava tebi, plemenitoga roda, ",
  "dn32:4.28": "slava tebi, najvećem među ljudima! ",
  "dn32:4.29": "S ljubavlju si gledao na nas, ",
  "dn32:4.30": "i ne-ljudska bića ti se klanjaju. ",
  "dn32:4.31": "Mnogo puta smo te slušali ",
  "dn32:4.32": "i zato ovako govorimo: ",
  "dn32:4.33": "’Vi treba da se poklonite pobedniku Gotami, ",
  "dn32:4.34": "mi treba da se poklonimo pobedniku Gotami; ",
  "dn32:4.35": "usavršenom u znanju i ponašanju, ",
  "dn32:4.36": "I mi se klanjamo Budi Gotami!’ ",
  "dn32:5.1": "Ovamo, kažu, pokojnici odlaze, ",
  "dn32:5.2": "oni koji su ogovarali, bili zajedljivi, ",
  "dn32:5.3": "ubijali druga bića, lovci, ",
  "dn32:5.4": "kradljivci i prevaranti. ",
  "dn32:5.5": "Odatle se prostire južna strana, ",
  "dn32:5.6": "tako objavljuju ljudi; ",
  "dn32:5.7": "Tu stranu nadzire ",
  "dn32:5.8": "veliki kralj, na dobrom glasu. ",
  "dn32:5.9": "Predvodnik kentaura je on, ",
  "dn32:5.10": "a ime mu je Virūḷha. ",
  "dn32:5.11": "Ushićuje se pesmom i plesom, ",
  "dn32:5.12": "slavljen među kentaurima. ",
  "dn32:5.13": "Mnogo snažnih sinova ima, ",
  "dn32:5.14": "svi istog imena, kako sam čuo; ",
  "dn32:5.15": "osamdeset ih, deset i jedan, ",
  "dn32:5.16": "Indrino ime nose, ogromne snage, ",
  "dn32:5.17": "Pošto su videli Probuđenoga. ",
  "dn32:5.18": "Budu, potomka sunca, ",
  "dn32:5.19": "iz daleka mu se klanjaju ",
  "dn32:5.20": "velikom, koji zna kako da postupa. ",
  "dn32:5.21": "Slava tebi, plemenitoga roda, ",
  "dn32:5.22": "slava tebi, najvećem među ljudima! ",
  "dn32:5.23": "S ljubavlju si gledao na nas, ",
  "dn32:5.24": "i ne-ljudska bića ti se klanjaju. ",
  "dn32:5.25": "Mnogo puta smo te slušali ",
  "dn32:5.26": "i zato ovako govorimo: ",
  "dn32:5.27": "’Vi treba da se poklonite pobedniku Gotami, ",
  "dn32:5.28": "mi treba da se poklonimo pobedniku Gotami; ",
  "dn32:5.29": "usavršenom u znanju i ponašanju, ",
  "dn32:5.30": "I mi se klanjamo Budi Gotami!’ ",
  "dn32:6.1": "Tamo gde zalazi sunce, ",
  "dn32:6.2": "sin Aditi, velika kugla, ",
  "dn32:6.3": "i dok se ono spušta ",
  "dn32:6.4": "svetlo dana lagano nestaje, ",
  "dn32:6.5": "a kada je jednom sunce zašlo, ",
  "dn32:6.6": "to noći nazivaju. ",
  "dn32:6.7": "Na tom mestu je duboko jezero, ",
  "dn32:6.8": "okean u koje vode utiču. ",
  "dn32:6.9": "Tako je znano kao ",
  "dn32:6.10": "’okean u koji vode utiču’. ",
  "dn32:6.11": "Odatle se prostire zapadna strana, ",
  "dn32:6.12": "tako objavljuju ljudi; ",
  "dn32:6.13": "Tu stranu nadzire ",
  "dn32:6.14": "veliki kralj, na dobrom glasu. ",
  "dn32:6.15": "Predvodnik zmajevima je on, ",
  "dn32:6.16": "a ime mu je Virūpakkha. ",
  "dn32:6.17": "Ushićuje se pesmom i plesom, ",
  "dn32:6.18": "slavljen među zmjevima. ",
  "dn32:6.19": "Mnogo snažnih sinova ima, ",
  "dn32:6.20": "svi istog imena, kako sam čuo; ",
  "dn32:6.21": "osamdeset ih, deset i jedan, ",
  "dn32:6.22": "Indrino ime nose, ogromne snage, ",
  "dn32:6.23": "Pošto su videli Probuđenoga. ",
  "dn32:6.24": "Budu, potomka sunca, ",
  "dn32:6.25": "iz daleka mu se klanjaju ",
  "dn32:6.26": "velikom, koji zna kako da postupa. ",
  "dn32:6.27": "Slava tebi, plemenitoga roda, ",
  "dn32:6.28": "slava tebi, najvećem među ljudima! ",
  "dn32:6.29": "S ljubavlju si gledao na nas, ",
  "dn32:6.30": "i ne-ljudska bića ti se klanjaju. ",
  "dn32:6.31": "Mnogo puta smo te slušali ",
  "dn32:6.32": "i zato ovako govorimo: ",
  "dn32:6.33": "’Vi treba da se poklonite pobedniku Gotami, ",
  "dn32:6.34": "mi treba da se poklonimo pobedniku Gotami; ",
  "dn32:6.35": "usavršenom u znanju i ponašanju, ",
  "dn32:6.36": "I mi se klanjamo Budi Gotami!’ ",
  "dn32:7.1": "Tamo gde je divna Uttarakuru, ",
  "dn32:7.2": "i veličanstvena planina Meru, ",
  "dn32:7.3": "ljudi koji se tamo rađaju ",
  "dn32:7.4": "nisu sebični, za sebe ne grabe. ",
  "dn32:7.5": "Oni seme ne seju, ",
  "dn32:7.6": "niti za plugom u stopu idu; ",
  "dn32:7.7": "pirinač u kojem ljudi uživaju ",
  "dn32:7.8": "tamo rađa na neuzoranoj ledini, ",
  "dn32:7.9": "bez trunja, ljuske, čist, ",
  "dn32:7.10": "mirisan, samo sa pirinčanim zrnom. ",
  "dn32:7.11": "Kada od njega jelo spreme u pećnici, ",
  "dn32:7.12": "u tako ukusnoj hrani uživaju. ",
  "dn32:7.13": "Goveda upregnuvši u kočije svoje, ",
  "dn32:7.14": "putuju oni u raznim pravcima; ",
  "dn32:7.15": "životinje upregnuvši u kočije svoje, ",
  "dn32:7.16": "putuju oni u raznim pravcima; ",
  "dn32:7.17": "žene upregnuvši u kočije svoje ",
  "dn32:7.18": "putuju oni u raznim pravcima; ",
  "dn32:7.19": "muškarce upregnuvši u kočije svoje ",
  "dn32:7.20": "putuju oni u raznim pravcima; ",
  "dn32:7.21": "devojčice upregnuvši u kočije svoje ",
  "dn32:7.22": "putuju oni u raznim pravcima; ",
  "dn32:7.23": "dečake upregnuvši u kočije svoje ",
  "dn32:7.24": "putuju oni u raznim pravcima. ",
  "dn32:7.25": "Popevši se na svoja vozila, ",
  "dn32:7.26": "kreću u raznim pravcima ",
  "dn32:7.27": "glasnici ovoga kralja. ",
  "dn32:7.28": "Putuju oni božanskim vozilima ",
  "dn32:7.29": "koja takođe vuku slonovi i konji; ",
  "dn32:7.30": "A za njihovog veličanstvenog kralja ",
  "dn32:7.31": "tu su palate i luksuzne nosiljke, ",
  "dn32:7.32": "isto tako tu su gradovi ",
  "dn32:7.33": "dobro izgrađeni na nebesima: ",
  "dn32:7.34": "Āṭānāṭā Kusināṭā, Parakusināṭā, ",
  "dn32:7.35": "Nāṭasuriyā i Parakusiṭanāṭā. ",
  "dn32:7.36": "Kasivanto leži na severu, ",
  "dn32:7.37": "a još severnije je Đanogha; ",
  "dn32:7.38": "tu su Navanavutiya Ambara-ambaravatiya ",
  "dn32:7.39": "i kraljeva prestonica nazvana Āḷakamandā. ",
  "dn32:7.40": "Prestonica velikog kralja Kuvere, međutim, ",
  "dn32:7.41": "nazvana je, dragi gospodine, Visāṇā; ",
  "dn32:7.42": "otuda je veliki kralj Kuvera ",
  "dn32:7.43": "nazvan ’Vessavaṇa’. ",
  "dn32:7.44": "Lično ga izveštavaju ",
  "dn32:7.45": "Tatolā, Tattalā, Tatotalā; ",
  "dn32:7.46": "Ođasi, Teđasi, Tatođasī, ",
  "dn32:7.47": "Sūro, Rāđā, Ariṭṭho i Nemi. ",
  "dn32:7.48": "Tu je i jezeru po imenu Dharaṇī, ",
  "dn32:7.49": "odakle oblaci liju kišu, ",
  "dn32:7.50": "odakle se posvuda širi kiša. ",
  "dn32:7.51": "Tu je i dvorana nazvana Sālavati, ",
  "dn32:7.52": "gde se duhovi okupljaju. ",
  "dn32:7.53": "Voćke tu stalno rađaju plod, ",
  "dn32:7.54": "a jata ptica je mnoštvo. ",
  "dn32:7.55": "Pauni i čaplje se tu oglašavaju, ",
  "dn32:7.56": "kao i umilni glas kukavice. ",
  "dn32:7.57": "Jedna ptica cvrkuće: ’Živi, živi!’ ",
  "dn32:7.58": "a druga: ’Nadahni svoje srce!’ ",
  "dn32:7.59": "Tu ima zlatnih petlova i fazana, ",
  "dn32:7.60": "a po šumama mnoštvo detlića. ",
  "dn32:7.61": "Papagaji i čvorci se tu oglašavaju, ",
  "dn32:7.62": "a rode lete unaokolo. ",
  "dn32:7.63": "Uvek divno izgleda ",
  "dn32:7.64": "Kuverino jezero. ",
  "dn32:7.65": "Odatle se prostire severna strana, ",
  "dn32:7.66": "tako objavljuju ljudi; ",
  "dn32:7.67": "Tu stranu nadzire ",
  "dn32:7.68": "veliki kralj, na dobrom glasu. ",
  "dn32:7.69": "Predvodnik duhovima je on, ",
  "dn32:7.70": "a ime mu je Kuvera. ",
  "dn32:7.71": "Ushićuje se pesmom i plesom, ",
  "dn32:7.72": "slavljen među duhovima. ",
  "dn32:7.73": "Mnogo snažnih sinova ima, ",
  "dn32:7.74": "svi istog imena, kako sam čuo; ",
  "dn32:7.75": "osamdeset ih, deset i jedan, ",
  "dn32:7.76": "Indrino ime nose, ogromne snage, ",
  "dn32:7.77": "Pošto su videli Probuđenoga. ",
  "dn32:7.78": "Budu, potomka sunca, ",
  "dn32:7.79": "iz daleka mu se klanjaju ",
  "dn32:7.80": "velikom, koji zna kako da postupa. ",
  "dn32:7.81": "Slava tebi, plemenitoga roda, ",
  "dn32:7.82": "slava tebi, najvećem među ljudima! ",
  "dn32:7.83": "S ljubavlju si gledao na nas, ",
  "dn32:7.84": "i ne-ljudska bića ti se klanjaju. ",
  "dn32:7.85": "Mnogo puta smo te slušali ",
  "dn32:7.86": "i zato ovako govorimo: ",
  "dn32:7.87": "’Vi treba da se poklonite pobedniku Gotami, ",
  "dn32:7.88": "mi treba da se poklonimo pobedniku Gotami; ",
  "dn32:7.89": "usavršenom u znanju i ponašanju, ",
  "dn32:7.90": "I mi se klanjamo Budi Gotami!’ ",
  "dn32:8.1": "Ovo su, časni gospodine, āṭānāṭiya stihovi, koji monasima i monahinjama, nezaređenim sledbenicima i sledbenicama obezbeđuju zaštitu, sigurnost, blagostanje i mir. ",
  "dn32:8.2": "Ko god da je, časni gospodine, monah, monahinja, nezaređeni sledbenik ili sledbenica, neka dobro nauči ove zaštitne stihove, neka ih savlada u celosti. ",
  "dn32:8.3": "A ako se takvima dok hodaju, stoje, sede ili leže sa zlim namerama približi bilo kakvo ne-ljudsko biće , bilo da je to duh-muškarac, duh-žena, duh-dečak, duh-devojčica, duh-glavni savetnik, duh-savetnik ili duh-glasnik; nebesnik-muškarac, nebesnik-žena, nebesnik-dečak, nebesnik-devojčica, nebesnik-glavni savetnik, nebesnik-savetnik ili nebesnik-glasnik; kentaur-muškarac, kentaur-žena, kentaur-dečak, kentaur-devojčica, kentaur-glavni savetnik, kentaur-savetnik ili kentaur-glasnik; zmaj-muškarac, zmaj-žena, zmaj-dečak, zmaj-devojčica, zmaj-glavni savetnik, zmaj-savetnik ili zmaj-glasnik, ",
  "dn32:8.4": "takvo ne-ljudsko biće neće dobiti ni naklone, ni poštovanje. ",
  "dn32:8.5": "Takvo biće, časni gospodine, neće dobiti mesto, niti gostoprinstvo ni u mojoj prestonici Ālakamandi. ",
  "dn32:8.6": "Niti će moći da ode na okupljanje duhova. ",
  "dn32:8.7": "Sem toga, ne-ljudska bića sa takvima neće stupati u zajednicu. ",
  "dn32:8.8": "Sem toga, druga ne-ljudska bića će ih upućivati najrazličitije lične uvrede. ",
  "dn32:8.9": "Sem toga, stavljaće im praznu prosjačku zdelu na glavu. ",
  "dn32:8.10": "Sem toga, razlupaće im glavu na sedam delova. ",
  "dn32:9.1": "Jer, časni gospodine, ima ne-ljudskih bića koja su gruba, naprasita, nasilna, ona ne obaziru na Velike kraljeve, na ljude Velikih kraljeva, na ljude ljudi Velikih kraljeva. ",
  "dn32:9.2": "Za takva ne-ljudska bića se kaže da su se pobunila protiv Velikih kraljeva. ",
  "dn32:9.3": "Baš kao što, časni gospodine, ima lopova u zemlju kralja Māgadhe. ",
  "dn32:9.4": "Oni se ne obaziru na kralja Māgadhe, na ljude kralja Māgadhe, na ljude ljudi kralja Māgadhe. ",
  "dn32:9.5": "Za takve se kaže da su se pobunili protiv kralja Māgadhe. ",
  "dn32:9.8": "A bi se monahu, monahinji, nezaređenom sledbeniku ili sledbenici dok hodaju, stoje, sede ili leže sa zlim namerama približilo bilo kakvo ne-ljudsko biće , bilo da je to duh-muškarac… nebesnik-muškarac… kentaur-muškarac… zmaj-muškarac… ",
  "dn32:9.9": "taj treba da viče, uzvikuje, priziva duhove, velike duhove, generale među duhovima, velike generale: ",
  "dn32:9.10": "’Ovaj duh me je zgrabio, ovaj duh me je zarobio, ovaj duh me uznemirava, ovaj duh me zlostavlja, ovaj duh me povređuje, ovaj duh me ranjava, ovaj duh me ne pušta!’ ",
  "dn32:10.1": "A koje to duhove, velike duhove, generale među duhovima, velike generale? ",
  "dn32:10.2": "Indu, Somu i Varuṇu, ",
  "dn32:10.3": "Bhāradvāđu, Pađāpati, ",
  "dn32:10.4": "Ćandanu i Kāmaseṭṭhu, ",
  "dn32:10.5": "Kinnughaṇḍu i Nighaṇḍu. ",
  "dn32:10.6": "Panādu i Opamaññu, ",
  "dn32:10.7": "Devasūtu i Mātali, ",
  "dn32:10.8": "nebesnika Ćittasenu, ",
  "dn32:10.9": "kraljeve Naḷu i Đanesabhu. ",
  "dn32:10.10": "Sātāgiru i Hemavatu, ",
  "dn32:10.11": "Puṇṇaku, Karatiyu i Guḷa, ",
  "dn32:10.12": "Sivaku i Mucalindu, ",
  "dn32:10.13": "Vessāmittu, Yugandharu, ",
  "dn32:10.14": "Gopālu i Suppagedhu, ",
  "dn32:10.15": "Hiri, Netti i Mandiyu; ",
  "dn32:10.16": "Pañćālaćaṇḍu, Āḷavaku, ",
  "dn32:10.17": "Pađđunnu, Sumanu, Sumukhu, ",
  "dn32:10.18": "Dadhimukhu, Maṇija, Māṇivaru, Dīghu, ",
  "dn32:10.19": "zajedno sa Serīsakom. ",
  "dn32:10.20": "Njih treba da viče, uzvikuje, priziva duhove, velike duhove, generale među duhovima, velike generale: ",
  "dn32:10.21": "’Ovaj duh me je zgrabio, ovaj duh me je zarobio, ovaj duh me uznemirava, ovaj duh me zlostavlja, ovaj duh me povređuje, ovaj duh me ranjava, ovaj duh me ne pušta!’ ",
  "dn32:11.1": "Ovo su, časni gospodine, āṭānāṭiya stihovi, koji monasima i monahinjama, nezaređenim sledbenicima i sledbenicama obezbeđuju zaštitu, sigurnost, blagostanje i mir. ",
  "dn32:11.2": "„A sada je, časni gospodine, vreme da krenemo. Vrlo smo zauzeti i mnogo toga treba još uraditi.” ",
  "dn32:11.3": "„Vreme je, Veliki kraljevi, da uradite kako mislite da treba.” ",
  "dn32:11.4": "Onda Veliki kraljevi ustadoše sa mesta na kojem su sedeli, pokloniše se, pa pazeći da im Blaženi ostane sa desne strane, nestadoše sa tog mesta. ",
  "dn32:11.5": "Neki od duhova se pokloniše Blaženom, pa pazeći da im on ostane sa desne strane, nestadoše sa tog mesta. Drugi se pozdraviše sa Blaženim, pa kada taj učtiv i prijateljski razgovor bi završen, nestadoše sa tog mesta. Treći u znak poštovanja sklopiše ruke u pravcu Blaženog i onda nestadoše sa tog mesta. Neki u prisustvu Blaženog rekoše svoje ime i klan i onda nestadoše sa tog mesta. Neki u tišini nestadoše sa tog mesta. ",
  "dn32:12.0": "2. Drugo pevanje ",
  "dn32:12.1": "Onda pred zoru, Blaženi ovako reče okupljenim monasima: ",
  "dn32:12.2": "„Monasi, ova četiri Velika kralja, praćeni velikom armijom duhova, nebesnika, kentaura i zmajeva, pošto su postavili straže, trupe i zaštitu na sve četiri strane sveta, dođoše do Lešinareve hridi i svojim sjajem je čitavu obasjaše. Kad su stigli, poklonili su mi se, pa sedoše sa strane… ",
  "dn32:12.3": "Neki od duhova su mi se poklonili i seli sa strane; drugi su se pozdravili sa mnom, pa kada taj učtiv i prijateljski razgovor bi završen, sedoše sa strane; treći su u znak poštovanja sklopili ruke prema meni i onda seli sa strane; neki su u mom prisustvu rekli svoje ime i klan, pa onda seli sa strane; neki su samo ćutke seli sa strane. ",
  "dn32:12.4": "Dok je tako sedeo sa strane, kralj Vessavaṇa mi reče: ",
  "dn32:12.5": "„Poštovani, ima istaknutih duhova koji nemaju poverenje u reči Blaženog… Ima duhova nižeg ranga koji imaju poverenje u reči Blaženog. ",
  "dn32:12.6": "Ali većina duhova nema poverenje u reči Blaženog. ",
  "dn32:12.7": "A zašto? ",
  "dn32:12.8": "Blaženi podučava odustajanje od ubijanja živih bića… konzumiranja alkohola i svega drugog što zamagljuje svest. ",
  "dn32:12.9": "A većina duhova nije odustala od ubijanja živih bića… konzumiranja alkohola i svega drugog što zamagljuje svest. ",
  "dn32:12.10": "Jer njima to ne bi bilo ni drago, ni prijatno. ",
  "dn32:12.11": "Poštovani, ima učenika Blaženog koji obitavaju na osamljenim mestima, u gajevima i šumama, koja su sasvim tiha, bez buke, daleko od ljudi, pogodna za povlačenje. ",
  "dn32:13.1": "Monasi, naučite ove āṭānāṭiya stihove. ",
  "dn32:13.2": "Dobro zapamtite ove āṭānāṭiya stihove. ",
  "dn32:13.3": "Često se prisećajte ovih āṭānāṭiya stihova. ",
  "dn32:13.4": "Āṭānāṭiya stihovi su korisni, oni monasima i monahinjama, nezaređenim sledbenicima i sledbenicama obezbeđuju zaštitu, sigurnost, blagostanje i mir.” ",
  "dn32:13.5": "Tako reče Blaženi. ",
  "dn32:13.6": "Zadovoljni, monasi se obradovaše rečima Blaženoga. "
}