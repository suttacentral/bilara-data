{
  "dn31:0.1": "Zbirka dugih govora 31 ",
  "dn31:0.2": "Savet Sigālaki ",
  "dn31:1.1": "Ovako sam čuo. ",
  "dn31:1.2": " Jednom je Blaženi živeo kraj Rāđagahe, u Bambusovom gaju, na mestu gde se hrane veverice. ",
  "dn31:1.3": "Tom prilikom je domaćinski sin Sigāla ustajao vrlo rano i izlazio izvan Rāđagahe. Mokre odeće i kose, dlanova sklopljenih u visini grudi, klanjao se svakoj od strana sveta: ",
  "dn31:1.4": "istoku, jugu, zapadu i severu, nadiru i zenitu. ",
  "dn31:2.1": "Jednoga jutra Blaženi se obuče, uze svoju prosjačku zdelu i gornji ogrtač, pa krenu put Sāvatthīja da prosi hranu. ",
  "dn31:2.2": "I vide on domaćinskog sina Sigālu kako se klanja svakoj od strana sveta. ",
  "dn31:2.3": "",
  "dn31:2.4": "Ovako mu reče: ",
  "dn31:2.5": "„Zašto si, domaćinski sine, ustao vrlo rano i izašao izvan Rāđagahe, te se mokre odeće i kose, dlanova sklopljenih u visini grudi, klanjaš svakoj od strana sveta: ",
  "dn31:2.6": "istoku, jugu, zapadu i severu, nadiru i zenitu?” ",
  "dn31:2.7": "„Poštovani, otac mi je na samrti ovako rekao: ",
  "dn31:2.8": "’Sine, treba da se klanjaš stranama sveta’.” ",
  "dn31:2.9": "I ja te njegove reči poštujem, ophodim se prema njima sa poštovanjem, uvažavam i slavim, te zato ustanem vrlo rano i izađem izvan Rāđagahe, te se mokre odeće i kose, dlanova sklopljenih u visini grudi, klanjam svakoj od strana sveta: ",
  "dn31:2.10": "istoku, jugu, zapadu i severu, nadiru i zenitu?” ",
  "dn31:2.11.0": "1. Šest strana sveta ",
  "dn31:2.12": "„Mladi kućedomaćine, prema pravilima plemenitih, tih šest strana sveta ne bi trebalo poštovati na takav način.” ",
  "dn31:2.13": "„A kako bi ih, poštovani, trebalo poštovati? ",
  "dn31:2.14": "Molim vas, podučite me.” ",
  "dn31:2.15": "„U tom slučaju, domaćinski sine, slušaj i dobro zapamti šta ću ti reći.” ",
  "dn31:2.16": "„Da, poštovani,” odgovori Sigāla. ",
  "dn31:2.17": "A Blaženi ovako nastavi: ",
  "dn31:3.1": "„Domaćinski sine, pošto je plemeniti učenik napustio četiri postupka koji prljaju, ne čini loša dela na osnovu četiri stvari, ne praktikuje šest načina na koje se imetak upropašćuje, pošto dakle izbegava tih četrnaest loših stvari, pokrio je svih šest strana ",
  "dn31:3.2": " i stupa na put koji vodi ka pobedi u oba sveta. Tako je on uspeo u ovome svetu i u narednom. ",
  "dn31:3.3": "Tako se on posle sloma tela, posle smrti, preporađa na dobrom odredištu, čak u nebeskom svetu. ",
  "dn31:3.4.0": "2. Četiri postupka koji prljaju ",
  "dn31:3.5": "A koja su to četiri postupka koja prljaju? ",
  "dn31:3.6": "Domaćinski sine, ubijanje je postupak koji prlja, isto tako, krađa, preljuba i laganje. ",
  "dn31:3.7": "Ta četiri postupka koji prljaju je on napustio.” ",
  "dn31:3.8": "Tako reče Blaženi. ",
  "dn31:3.9": "A zatim i ovo dodade učitelj: ",
  "dn31:4.1": "„Ubijanje, krađa ",
  "dn31:4.2": "i laganje, ",
  "dn31:4.3": "biti sa tuđom ženom, ",
  "dn31:4.4": "to mudri ne hvale.” ",
  "dn31:5.0": "3. Četiri osnove ",
  "dn31:5.1": "„A na osnovu koje četiri stvari on ne čini loša dela? ",
  "dn31:5.2": "Neko gonjen žudnjom čini loša dela, gonjem mržnjom čini loša dela, gonjen obmanom čini loša dela, gonjen strahom čini loša dela. ",
  "dn31:5.3": "Ali ako plemeniti učenik nije vođen žudnjom, mržnjom, obmanom i strahom, ",
  "dn31:5.4": "tada na osnovu te četiri stvari on ne čini loša dela.” ",
  "dn31:5.5": "Tako reče Blaženi. ",
  "dn31:5.6": "A zatim i ovo dodade učitelj: ",
  "dn31:6.1": "„Ko god zbog žudnje, mržnje, straha ili obmane ",
  "dn31:6.2": "prekrši ovaj prirodni zakon, ",
  "dn31:6.3": "njegov ugled se smanjuje ",
  "dn31:6.4": "kao što se pun mesec smanjuje. ",
  "dn31:6.5": "Ko god zbog žudnje, mržnje, straha ili obmane ",
  "dn31:6.6": "ne prekrši ovaj prirodni zakon, ",
  "dn31:6.7": "njegov ugled se povećava ",
  "dn31:6.8": "kao što se mlad mesec povećava.” ",
  "dn31:7.0": "4. Šest rasipanja imetka ",
  "dn31:7.1": "„Kojih je to šest načina rasipanja imetka koje on ne sledi? ",
  "dn31:7.2": "Sklonost alkoholu i drugim stvarima koje izazivaju pomućenje uma i nepromišljenost; lutanje ulicama u kasne sate, kad tome nije vreme; česti odlasci na zabave; uživanje u kockanju; boravak u rđavom društvu i navika dangubljenja. ",
  "dn31:8.0": "5. Šest opasnosti od alkohola ",
  "dn31:8.1": "Domaćinski sine, postoji šest posledica sklonosti alkoholu i drugim stvarima koje izazivaju pomućenje uma i nepromišljenost. ",
  "dn31:8.2": "Vidljiv gubitak imetka, sve češće svađe, podložnost bolesti, izbijanje na loš glas, sramno izlaganje tela tuđim pogledima i slabljenje razuma. ",
  "dn31:8.3": "To su šest opasnosti od alkohola. ",
  "dn31:9.0": "6. Šest opasnosti od lutanja u kasne sate ",
  "dn31:9.1": "Domaćinski sine, šest je opasnosti od lutanja ulicama u kasne sate, kad tome nije vreme. ",
  "dn31:9.2": "Čovek je sam nezaštićen i izložen opasnostima, njegova žena i deca su nezaštićeni i izloženi opasnostima, njegova imovina je nezaštićena i izložena opasnostima, sumnjiče ga za loša dela, predmet je lažnih glasina i nailazi na mnoge druge probleme. ",
  "dn31:9.3": "To su šest opasnosti od lutanja ulicama u kasne sate, kad tome nije vreme. ",
  "dn31:10.0": "7. Šest opasnosti od čestog odlaska na zabave ",
  "dn31:10.1": "Domaćinski sine, šest je opasnosti od čestog odlaska na zabave. ",
  "dn31:10.2": "Čovek je zaokupljen mislima: gde se sada pleše, gde se sada peva, gde se sada svira, gde se sada recituje, gde se sada pljeska dlanovima, gde se sada udara u bubnjeve? ",
  "dn31:10.3": "To su šest opasnosti od čestog odlaska na zabave. ",
  "dn31:11.0": "8. Šest opasnosti od kocke ",
  "dn31:11.1": "Domaćinski sine, šest je opasnosti od uživanja u kockanju. ",
  "dn31:11.2": "Onaj ko dobija navlači na sebe mržnju ostalih, onaj ko gubi tuguje za gubitkom, gubitak imetka, reč kockara ne uvažava se na sudu, preziru ga prijatelji i poznanici, a nije poželjan ni kao suprug, jer ljudi kažu: ",
  "dn31:11.3": "’On je kockar i nije u stanju da se stara o svojoj ženi’. ",
  "dn31:11.4": "To su šest opasnosti od uživanja u kockanju. ",
  "dn31:12.0": "5. Šest opasnosti od lošeg društva ",
  "dn31:12.1": "Domaćinski sine, šest je opasnosti od lošeg društva. ",
  "dn31:12.2": " Naime, kockari, propalice, pijandure, varalice, lažljivci i siledžije, to su tvoji prijatelji i drugari. ",
  "dn31:12.3": "To je šest opasnosti od lošeg društva. ",
  "dn31:13.0": "10. Šest opasnosti od lenjosti ",
  "dn31:13.1": "Domaćinski sine, šest je opasnosti od lenjosti. ",
  "dn31:13.2": "Čovek ne radi pravdajući se: suviše je hladno, suviše je toplo, suviše je kasno uveče, suviše je rano ujutru, suviše sam gladan ili suviše sam sit. ",
  "dn31:13.3": "Živeći na ovaj način, ostavlja mnoge obaveze neispunjenima, novi imetak on ne stiče, a imetak koji ima polako se tanji. ",
  "dn31:13.4": "To su šest opasnosti od lenjosti.” ",
  "dn31:13.5": "Tako reče Blaženi. ",
  "dn31:13.6": "A zatim i ovo dodade učitelj: ",
  "dn31:14.1": "„Neko je prijatelj flaše, ",
  "dn31:14.2": "drugi tebe zove dragim prijateljem, ",
  "dn31:14.3": "Ali pravi prijatelj je samo onaj ",
  "dn31:14.4": "ko se kraj tebe i u nevolji nađe. ",
  "dn31:14.5": "Spavanje do podnevai  preljuba, ",
  "dn31:14.6": "naprasitost i zlovolja, ",
  "dn31:14.7": "rđavo društvo i škrtost – ",
  "dn31:14.8": "tih šest stvari potkopavaju čoveka. ",
  "dn31:14.9": "Onaj ko ima rđave prijatelje i drugare ",
  "dn31:14.10": "sklon je da krene lošim putevima; ",
  "dn31:14.11": "na niske grane pada u oba sveta – ",
  "dn31:14.12": "kako u ovom, tako i u sledećem. ",
  "dn31:14.13": "Kocka, žene, piće, ples i pesma, ",
  "dn31:14.14": "spavanje preko dana, lutanje do kasno, ",
  "dn31:14.15": "rđavo društvo i škrtost – ",
  "dn31:14.16": "tih devet stvari potkopavaju čoveka. ",
  "dn31:14.17": "Onaj ko se kocka i pije, ",
  "dn31:14.18": "odlazi ženama koje drugi vole, ",
  "dn31:14.19": "ko se druži sa nedostojnima, a ne sa mudrima – ",
  "dn31:14.20": "taj propada kao što se pun mesec smanjuje. ",
  "dn31:14.21": "Onaj ko je pijanac, bedan, bez ičeg svoga, ",
  "dn31:14.22": "i kad pije još uvek žedan, ko ne izbija iz kafane, ",
  "dn31:14.23": "tone u dugove kao kamen u vodu, ",
  "dn31:14.24": "i brzo svoju porodicu na loš glas iznosi. ",
  "dn31:14.25": "Ko iz navike spava preko dana, ",
  "dn31:14.26": "a po celu noć ostaje budan, ",
  "dn31:14.27": "ko je stalno pod gasom, razuzdan, ",
  "dn31:14.28": "taj da vodi porodični život nije u stanju. ",
  "dn31:14.29": "Ko govori da je pretoplo ili prehladno, ",
  "dn31:14.30": "ko stalno govori da je prekasno, ",
  "dn31:14.31": " pa stvari ostavlja neurađenim, ",
  "dn31:14.32": "pred takvim dobra prilika brzo promakne. ",
  "dn31:14.33": "Ali onaj ko o hladnoći i toploti ne razmišlja ",
  "dn31:14.34": "više no o običnoj vlati trave ",
  "dn31:14.35": "i ko svoje obaveze obavlja marljivo, ",
  "dn31:14.36": "takvog sreća nikada ne napušta.” ",
  "dn31:15.0": "11. Lažni prijatelji ",
  "dn31:15.1": "„Ovu četvoricu, domaćinski sine, treba smatrati neprijateljima maskiranim kao prijatelji: ",
  "dn31:15.2": "onog ko prisvoji nešto što pripada prijatelju, brbljivca, laskavca i rasipnika. ",
  "dn31:16.1": "Na četiri načina može se onaj ko prisvoji nešto što pripada prijatelju smatrati neprijateljem maskiranim kao prijatelj: ",
  "dn31:16.2": "za sebe uzima prijateljev imetak, ",
  "dn31:16.3": "daje malo, a traži mnogo, ",
  "dn31:16.4": "svoje obaveze ispunjava samo iz straha, ",
  "dn31:16.5": "i druži se samo radi koristi. ",
  "dn31:16.6": "Na ova četiri načina može se onaj ko prisvoji nešto što pripada prijatelju smatrati neprijateljem maskiranim kao prijatelj. ",
  "dn31:17.1": "Na četiri načina, domaćinski sine, može se brbljivac smatrati neprijateljem maskiranim kao prijatelj: ",
  "dn31:17.2": "želi da ti se umili pričajući o prošlosti, želi da ti se umili pričajući o budućnosti, želi da ti se umili pričajući o beznačajnim stvarima i kada se pojavi prilika da nešto učini, pravda se da nije u stanju. ",
  "dn31:17.3": "Na ova četiri načina može se brbljivac smatrati neprijateljem maskiranim kao prijatelj. ",
  "dn31:18.1": "Na četiri načina, može se laskavac smatrati neprijateljem maskiranim kao prijatelj: ",
  "dn31:18.2": "odobrava prijateljeve loše postupke, kritikuje prijateljeve dobre postupke, hvali ga kad je ovaj prisutan, a ogovara ga kad ovaj nije prisutan. ",
  "dn31:18.3": "Na ova četiri načina može se laskavac smatrati neprijateljem maskiranim kao prijatelj. ",
  "dn31:19.1": "Na četiri načina može se rasipnik smatrati neprijateljem maskiranim kao prijatelj: ",
  "dn31:19.2": "pravi društvo na pijankama, koje izazivaju pomućenje uma i nepromišljenost, pravi društvo u lutanju ulicama u kasne sate, kad tome nije vreme, pravi društvo u čestim odlascima na zabave i u kockanju. ",
  "dn31:19.3": "Na ova četiri načina može se rasipnik smatrati neprijateljem maskiranim kao prijatelj.” ",
  "dn31:19.4": "Tako reče Blaženi. ",
  "dn31:19.5": "A zatim i ovo dodade učitelj: ",
  "dn31:20.1": "„Prijatelj koji potkrada, ",
  "dn31:20.2": "prijatelj koji je brbljivac, ",
  "dn31:20.3": "prijatelj koji laska, ",
  "dn31:20.4": "prijatelj koji je rasipnik, ",
  "dn31:20.5": "ta četvorica su neprijatelji ",
  "dn31:20.6": "kojih se mudar kloni, ",
  "dn31:20.7": "izbegava ih još izdaleka ",
  "dn31:20.8": "kao puteve ka sigurnoj pogibelji.” ",
  "dn31:21.0": "12. Iskreni prijatelji ",
  "dn31:21.1": "„Ovu četvoricu, domaćinski sine, treba smatrati iskrenim prijateljima: ",
  "dn31:21.2": "onog koji pomaže, onog ko je isti i u sreći i u nesreći, onog ko daje dobar savet i onog ko je saosećajan. ",
  "dn31:22.1": "Na četiri načina može se onaj koji pomaže smatrati iskrenim prijateljem: ",
  "dn31:22.2": "štiti nas kad smo nepromišljeni, štiti naš imetak kad smo nepromišljeni, oslonac nam je u nevolji, a kada ima obaveze prema nama, daje i duplo više nego što treba. ",
  "dn31:22.3": "Na ova četiri načina može se onaj koji pomaže smatrati iskrenim prijateljem. ",
  "dn31:23.1": "Na četiri načina može se onaj ko je isti i u sreći i u nesreći smatrati iskrenim prijateljem: ",
  "dn31:23.2": "otkriva nam svoje tajne, skriva naše tajne pred drugima, u nesreći nas ne napušta, i život bi žrtvovao za naše dobro. ",
  "dn31:23.3": "Na ova četiri načina može se onaj ko je isti i u sreći i u nesreći smatrati iskrenim prijateljem. ",
  "dn31:24.1": "Na četiri načina može se onaj ko daje dobar savet smatrati iskrenim prijateljem: ",
  "dn31:24.2": "odgovara nas da uradimo nešto loše, hrabri nas da uradimo nešto dobro, obaveštava nas o onome što ne znamo i ukazuje nam na put ka nebu. ",
  "dn31:24.3": "Na ova četiri načina može se onaj ko daje dobar savet smatrati iskrenim prijateljem. ",
  "dn31:25.1": "Na četiri načina može se onaj ko je saosećajan smatrati iskrenim prijateljem: ",
  "dn31:25.2": "ne raduje se našoj nesreći, uživa u našoj sreći, upozorava druge da ne govore loše o nama i hvali one koji dobro govore o nama. ",
  "dn31:25.3": "Na ova četiri načina može se onaj ko je saosećajan smatrati iskrenim prijateljem. ",
  "dn31:25.4": "Tako reče Blaženi. ",
  "dn31:25.5": "A zatim i ovo dodade učitelj: ",
  "dn31:26.1": "Prijatelj spreman da pomogne, ",
  "dn31:26.2": "prijatelj u sreći i nesreći, ",
  "dn31:26.3": "prijatelj koji dobar savet daje, ",
  "dn31:26.4": "prijatelj koji je i saosećajan – ",
  "dn31:26.5": "te četvorice se kao prijatelja ",
  "dn31:26.6": "onaj ko je mudar drži ",
  "dn31:26.7": "i o njima se stara predano ",
  "dn31:26.8": "isto kao majka o detetu svome. ",
  "dn31:26.9": "Mudar i čestit čovek ",
  "dn31:26.10": "poput velikog plamena blista. ",
  "dn31:26.11": "Ko imetak stiče na neškodljiv način ",
  "dn31:26.12": "nalik pčeli što sakuplja med, ",
  "dn31:26.13": "u toga bogatstva rastu ",
  "dn31:26.14": "kao mravinjak što raste uvis. ",
  "dn31:26.15": "Sa imetkom tako stečenim, ",
  "dn31:26.16": "laik spreman za domaćinski život, ",
  "dn31:26.17": "na četiri dela svoj imetak deli: ",
  "dn31:26.18": "tako on prijateljstvo zadobija. ",
  "dn31:26.19": "Jedan deo za svoje potrebe koristi, ",
  "dn31:26.20": "dva dela u svoj posao ulaže, ",
  "dn31:26.21": "a onaj četvrti, to dobro zna, ",
  "dn31:26.22": "za vreme nužde treba sačuvati.” ",
  "dn31:27.0": "13. Pokrivanje šest strana sveta ",
  "dn31:27.1": "„A kako to, domaćinski sine, plemeniti učenik pokriva svih šest strana sveta? ",
  "dn31:27.2": "Na tih šest strana sveta treba gledati ovako: ",
  "dn31:27.3": "na roditelje treba gledati kao na istok, na učitelje kao na jug, na ženu i decu kao na zapad, na prijatelje i drugare kao na sever, na sluge i radnike kao na nadir, a na askete i brahmane kao na zenit. ",
  "dn31:28.1": "Na pet načina dete treba da se stara o svojim roditeljima kao o istoku: ",
  "dn31:28.2": "pošto su oni mene othranili, i ja ću njih izdržavati, preuzeću njihove obaveze, održavaću porodičnu tradiciju, načiniću sebe dostojnim svoga nasleđa, a sem toga, udeliću nevoljnima u čast svojih predaka. ",
  "dn31:28.3": "Na pet načina roditelji o kojima se njihovo dete tako stara kao o istoku iskazuju svoju ljubav: ",
  "dn31:28.4": "odvraćaju ga od zla, ohrabruju ga da čini dobro, obrazuju ga za neku profesiju, pripremaju ga za prikladan brak i u pravom trenutku prepuštaju mu svoj imetak. ",
  "dn31:28.5": "Na ovih pet načina dete se stara o svojim roditeljima kao o istoku, a roditelji iskazuju svoju ljubav prema njemu. ",
  "dn31:28.6": "Tako oni pokrivaju istok i on je bezbedan i osiguran. ",
  "dn31:29.1": "Na pet načina učenik treba da se stara o svom učitelju kao o jugu: ",
  "dn31:29.2": "ustaje sa svog sedišta u znak poštovanja, staraj se o njegovim potrebama, marljiv je u učenju, požrtvovan je i veoma pažljiv kada ga učitelj podučava. ",
  "dn31:29.3": "Na pet načina učitelji o kojima se njihov učenik tako stara kao o jugu iskazuju svoju ljubav: ",
  "dn31:29.4": "daju mu dobru pouku, staraju se da je on dobro razume, upućuju ga u sve veštine i znanja, upoznaju ga sa svojim prijateljima i znancima i osiguravaju ga sa svih strana. ",
  "dn31:29.5": "Na ovih pet načina se učenik stara o svom učitelju kao o jugu, a učitelj pokazuje svoju ljubav prema njemu. ",
  "dn31:29.6": "Tako oni pokrivaju jug i on je bezbedan i osiguran. ",
  "dn31:30.1": "Na pet načina, domaćinski sine, muž treba da se stara o svojoj ženi kao o zapadu: ",
  "dn31:30.2": "poštuje je, ne omalovažava je, veran joj je, prepušta joj vođenje domaćinstva i kupuje joj nakit. ",
  "dn31:30.3": "Žena o kojoj se muž tako stara kao o zapadu pokazuje svoju ljubav prema mužu na pet načina: ",
  "dn31:30.4": "svoje dužnosti dobro obavlja, gostoprimljiva je prema rođacima i drugim gostima, verna je, čuva ono što muž donese i vešta je i vredna kad obavlja svoje dužnosti. ",
  "dn31:30.5": "Na ovih pet načina muž se stara o svojoj ženi kao o zapadu, a žena iskazuje ljubav prema mužu. ",
  "dn31:30.6": "Tako oni pokrivaju zapad i on je bezbedan i osiguran. ",
  "dn31:31.1": "Na pet načina čovek treba da se stara o svojim prijateljima i drugarima kao o severu: ",
  "dn31:31.2": "darežljivošću, lepim rečima, spremnošću da pomogne, nepristrasnošću i iskrenošću. ",
  "dn31:31.3": "Prijatelji i drugari o kojima se čovek tako stara kao o severu pokazuju svoju ljubav prema njemu na pet načina: ",
  "dn31:31.4": "štite ga kada je nepromišljen, štite njegovu imovinu kada je nepromišljen, postaju njegovo utočište kada je u opasnosti, ne ostavljaju ga kada je u nevolji ibrinu se o njegovoj porodici. ",
  "dn31:31.5": "Na ovih pet načina se čovek stara o svojim prijateljima i drugarima kao o severu, a oni pokazuju svoju ljubav prema njemu. ",
  "dn31:31.6": "Tako oni pokrivaju jug i on je bezbedan i osiguran. ",
  "dn31:32.1": "Na pet načina treba gazda da se stara o svojim slugama i radnicima kao o nadiru: ",
  "dn31:32.2": "daje im posao prema njihovim sposobnostima, obezbeđuje im hranu i nadnicu, brine se o njima kad su bolesni, deli sa njima poslastice koje ima i oslobađa ih kada za to dođe vreme. ",
  "dn31:32.3": "Sluge i radnici o kojima se gazda tako stara kao o nadiru pokazuju svoju ljubav prema njemu na pet načina: ",
  "dn31:32.4": "ustaju pre njega, ležu posle njega, uzimaju samo ono što im je dato, dobro obavljaju svoje dužnosti i održavaju njegovu dobru reputaciju i ugled. ",
  "dn31:32.5": "Na ovih pet načina se gazda stara o svojim slugama i radnicima kao o nadiru, a oni pokazuju svoju ljubav prema njemu. ",
  "dn31:32.6": "Tako oni pokrivaju nadir i on je bezbedan i osiguran. ",
  "dn31:33.1": "Na pet načina treba domaćin da se stara o asketama i brahmanima kao o zenitu: ",
  "dn31:33.2": "prijateljskim delima, prijateljskim rečima, prijateljskim mislima, otvara za njih svoju kuću i zadovoljava njihove materijalne potrebe. ",
  "dn31:33.3": "Askete i brahmani o kojima se domaćin tako stara kao o zenitu pokazuju svoju ljubav prema njemu na šest načina: ",
  "dn31:33.4": "odgovaraju ga od zla, nagovaraju ga da čini dobro, vole ga iskrenog srca, omogućuju mu da čuje ono što još nije čuo, tumače mu ono što je već čuo i ukazuju mu na put ka nebeskom boravištu. ",
  "dn31:33.5": "Na ovih pet načina se domaćin stara o svojim asketama i brahmanima kao o zenitu, a oni pokazuju svoju ljubav prema njemu. ",
  "dn31:33.6": "Tako oni pokrivaju zenit i on je bezbedan i osiguran.” ",
  "dn31:33.7": "Tako reče Blaženi. ",
  "dn31:33.8": "A zatim i ovo dodade učitelj: ",
  "dn31:34.1": "„Otac i majka su istok, ",
  "dn31:34.2": "učitelji su jug, ",
  "dn31:34.3": "žena i deca su zapad, ",
  "dn31:34.4": "prijatelji i drugari su sever. ",
  "dn31:34.5": "Sluge i radnici su nadir, ",
  "dn31:34.6": "askete i bramani su zenit; ",
  "dn31:34.7": "kad se klanja tim šest strana sveta ",
  "dn31:34.8": "domaćin dovoljno čini za svoju porodicu. ",
  "dn31:34.9": "Mudar i čestit čovek ",
  "dn31:34.10": "blag i dobronameran, ",
  "dn31:34.11": "skroman i odgovoran, ",
  "dn31:34.12": "takav poštovanje može steći. ",
  "dn31:34.13": "Ko je energičan, a ne lenj, ",
  "dn31:34.14": "nevoljama nepokoleban, ",
  "dn31:34.15": "bezgrešanog ponašanja i zaključivanja, ",
  "dn31:34.16": "takav poštovanje može steći. ",
  "dn31:34.17": "Ko je gostoprimljiv i druželjubiv ",
  "dn31:34.18": "širokogrud i nesebičan, ",
  "dn31:34.19": "vodič, učitelj i predvodnik, ",
  "dn31:34.20": "takav poštovanje može steći. ",
  "dn31:34.21": "Velikodušnost, blaga reč, ",
  "dn31:34.22": "spremnost da se pomogne, ",
  "dn31:34.23": "nepristrasnost prema svakom, ",
  "dn31:34.24": "onako kako slučaj zahteva. ",
  "dn31:34.25": "To je ono što drži ovaj svet, ",
  "dn31:34.26": "kao i osovina kola na točkovima. ",
  "dn31:34.27": "Ako takvog življenja u svetu nema, ",
  "dn31:34.28": "čak ni otac ni majka ",
  "dn31:34.29": "neće dobiti poštovanje i pažnju ",
  "dn31:34.30": "od dece svoje rođene. ",
  "dn31:34.31": "Ali pošto takvog življenja ima ",
  "dn31:34.32": "i mudri ga hvale na svaki način, ",
  "dn31:34.33": "za ugled svakome ono služi ",
  "dn31:34.34": "i s pravom poštovanje od svakog zaslužuje.” ",
  "dn31:35.1": "Kada je ovo čuo, domaćinski sin Sigāla ovako reče Blaženom: ",
  "dn31:35.2": "„Zadivljujuće je to, poštovani gospodine, čudesno je to! ",
  "dn31:35.3": "Baš kao kad bi neko ispravio ono što je stajalo naglavce, otkrio skriveno, pokazao put zalutalome ili upalio svetiljku u tami, tako da oni koji imaju oči mogu da vide, tako je i učitelj Gotama, na više različitih načina, razjasnio Dhammu. ",
  "dn31:35.4": "Uzimam učitelja Gotamu za utočište, njegovo učenje i zajednicu monaha za utočište. ",
  "dn31:35.5": "Neka me učitelj Gotama prihvati kao svog nezaređenog sledbenika koji, odsad pa do kraja života, pronađe svoje utočište!” "
}
