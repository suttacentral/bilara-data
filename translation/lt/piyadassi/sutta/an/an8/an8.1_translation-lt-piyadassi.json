{
  "an8.1:0.1": "Palaipsninių suttų rinkinys 8",
  "an8.1:0.2": "1. Geraširidškumas",
  "an8.1:0.3": "Palankūs geraširdiškumo vaisiai",
  "an8.1:1.1": "Taip aš girdėjau.",
  "an8.1:1.2": "Kartą Palaimintasis buvo apsistojęs Anathapindikos vienuolyne Džetos girioje netoli Savatthi.",
  "an8.1:1.3": "Ten gi Palaimintasis kreipėsi į vienuolius:",
  "an8.1:1.4": "„Vienuoliai!”",
  "an8.1:1.5": "„Taip, Garbusis,” – atsakė Palaimintajam tie vienuoliai.",
  "an8.1:1.6": "Palaimintasis štai ką pasakė:",
  "an8.1:2.1": "Vienuoliai, galima tikėtis aštuonių palankių vaisių iš proto išsilaisvinimo geraširdiškumu, kuris yra išlavintas, dažnai praktikuotas, įvaldytas, padarytas pamatu, įkūnytas, įtvirtintas, gerai įgyvendintas.",
  "an8.1:2.2": "Kokių aštuonių?",
  "an8.1:2.3": "Jūs miegate ramiai. Atsibundate laimingi. Neturite blogų sapnų. Žmonės jus myli. Ne žmonės jus myli. Dievybės jus saugo. Jums negali pakenkti ugnis, nuodai ar ginklai. Jei neprasiskverbsite aukščiau, atgimsite bent Brahmos karalystėje.",
  "an8.1:2.4": "Vienuoliai, galima tikėtis šių aštuonių palankių vaisių iš proto išsilaisvinimo geraširdiškumu, kuris yra išlavintas, dažnai praktikuotas, įvaldytas, padarytas pamatu, įkūnytas, įtvirtintas, gerai įgyvendintas.",
  "an8.1:3.1": "Kas nuolat su atida vysto",
  "an8.1:3.2": "begalinį geraširdiškumą,",
  "an8.1:3.3": "to pančiai plonėja,",
  "an8.1:3.4": "jis mato kaip prisirišimai nyksta.",
  "an8.1:4.1": "Jei turintis be neapykantos širdį žmogus linki gero",
  "an8.1:4.2": "tik vienai būtybei, jis dėl to jau yra geras žmogus.",
  "an8.1:4.3": "O turintis atjautos visoms būtybėms,",
  "an8.1:4.4": "taurusis sukuria gausų nuopelną.",
  "an8.1:5.1": "Išminčiai valdovai, kurie užkariavę",
  "an8.1:5.2": "būtybėmis knibždančią žemę keliavo ir atnašavo aukas –",
  "an8.1:5.3": "arklių ir žmonių aukas,",
  "an8.1:5.4": "„lazdos metimo”, „karališkosios somos gėrimo” ir „neribotas” aukas –",
  "an8.1:6.1": "šios nėra vertos šešioliktosios dalies",
  "an8.1:6.2": "gerai išvystyto geraširdiškumo proto,",
  "an8.1:6.3": "kaip visi žvaigždynai nėra verti",
  "an8.1:6.4": "šešioliktosios dalies mėnulio spindesio.",
  "an8.1:7.1": "Tas, kuris nežudo ir neragina žudyti,",
  "an8.1:7.2": "kas neužkariauja ir neragina užkariauti,",
  "an8.1:7.3": "tas, kuris yra geraširdiškas visoms būtybėms",
  "an8.1:7.4": "niekam nekelia priešiškumo."
}