{
  "an8.19:0.1": "Palaipsninių suttų rinkinys 8 ",
  "an8.19:0.2": "2. Didysis skyrius ",
  "an8.19:0.3": "19. Paharadai ",
  "an8.19:1.1": "Kartą Palaimintasis buvo apsistojęs Verandžijos nendryne didžiulio nimo medžio papėdėje. ",
  "an8.19:1.2": "Ir štai <i lang='pi' translate='no'>asurų</i> valdovas Paharada nuėjo pas Palaimintąjį. Atėjęs pasveikino jį ir atsistojo iš šono. Stovinčiam gi iš šono <i lang='pi' translate='no'>asurų</i> valdovui Paharadai Palaimintasis pasakė štai ką: ",
  "an8.19:2.1": "„Sakyki, Paharada, ar didysis vandenynas džiugina <i lang='pi' translate='no'>asurus</i>?” ",
  "an8.19:2.2": "„Didysis vandenynas, Garbusis, džiugina <i lang='pi' translate='no'>asurus</i>.” ",
  "an8.19:2.3": "„Bet kiek gi, Paharada, yra nuostabių, stulbinančių didžiojo vandenyno ypatumų, kurių matymas džiugina <i lang='pi' translate='no'>asurus</i>?” ",
  "an8.19:2.4": "„Garbusis, yra aštuoni, nuostabūs, stulbinantys didžiojo vandenyno ypatumai, kurių matymas džiugina <i lang='pi' translate='no'>asurus</i>. ",
  "an8.19:2.5": "Kokie aštuoni? ",
  "an8.19:2.6": "Didysis vandenynas, Garbusis, leidžiasi palaipsniui, šlija palaipsniui ir svyra palaipsniui, o ne stačiai kaip skardis. ",
  "an8.19:2.7": "Ir tai, kad didysis vandenynas leidžiasi palaipsniui, šlija palaipsniui ir svyra palaipsniui, o ne stačiai kaip skardis, ",
  "an8.19:2.8": "tai, Garbusis, pirmasis didžiojo vandenyno nuostabus, stulbinantis ypatumas, kurio matymas džiugina <i lang='pi' translate='no'>asurus</i>. ",
  "an8.19:3.1": "Toliau, Garbusis, didysis vandenynas iš prigimties stabilus, jis neperžengia krantų. ",
  "an8.19:3.2": "Ir tai, kad didysis vandenynas iš prigimties stabilus, jis neperžengia krantų, ",
  "an8.19:3.3": "tai, Garbusis, antasis didžiojo vandenyno nuostabus, stulbinantis ypatumas, kurio matymas džiugina <i lang='pi' translate='no'>asurus</i>. ",
  "an8.19:4.1": "Toliau, Garbusis, didysis vandenynas nesubūna nei su mirusiaisiais, nei su maita: gan greitai, jie išnešami į krantą, išmetami į sausumą. ",
  "an8.19:4.2": "Ir tai, kad didysis vandenynas nesubūna nei su mirusiaisiais, nei su maita: gan greitai, jie išnešami į krantą, išmetami į sausumą, ",
  "an8.19:4.3": "tai, Garbusis, trečiasis didžiojo vandenyno nuostabus, stulbinantis ypatumas, kurio matymas džiugina <i lang='pi' translate='no'>asurus</i>. ",
  "an8.19:5.1": "Toliau, Garbusis, bet kuri didžioji upė, tokia kaip ",
  "an8.19:5.2": "Ganga, Jamuna, Ačiravatė, Sarabhū ir Mahy, įtekėjusi į didįjį vandenyną praranda anksetsnį pavadinimą, ją vadina tik didziuoju vandenynu. ",
  "an8.19:5.3": "Ir tai, kad bet kuri didžioji upė, tokia kaip Ganga, Jamuna, Ačiravatė, Sarabhū ir Mahy, įtekėjusi į didįjį vandenyną praranda anksetsnį pavadinimą, ją vadina tik didziuoju vandenynu, ",
  "an8.19:5.4": "tai, Garbusis, ketvirtasis didžiojo vandenyno nuostabus, stulbinantis ypatumas, kurio matymas džiugina <i lang='pi' translate='no'>asurus</i>. ",
  "an8.19:6.1": "Toliau, Garbusis, nors ir teka pasaulio upės į didįjį vandenyną, nors ir lietaus lašai krenta į jį, nesimato, kad dėl to didysis vandenynas mažėtų ar prisipildytų. ",
  "an8.19:6.2": "Ir tai, kad nors ir teka pasaulio upės į didįjį vandenyną, nors ir lietaus lašai krenta į jį, nesimato, kad dėl to didysis vandenynas mažėtų ar prisipildytų, ",
  "an8.19:6.3": "tai, Garbusis, penktasis didžiojo vandenyno nuostabus, stulbinantis ypatumas, kurio matymas džiugina <i lang='pi' translate='no'>asurus</i>. ",
  "an8.19:7.1": "Toliau, Garbusis, didysis vandenynas yra vieno skonio – sūraus skonio. ",
  "an8.19:7.2": "Ir tai, kad didysis vandenynas yra vieno skonio – sūraus skonio, ",
  "an8.19:7.3": "tai, Garbusis, šeštasis didžiojo vandenyno nuostabus, stulbinantis ypatumas, kurio matymas džiugina <i lang='pi' translate='no'>asurus</i>. ",
  "an8.19:8.1": "Toliau, Garbusis, didžiajame vandenyne yra daug brangenybių, brangenybių begalė. Ten yra tokios brangenybės kaip perlai, brangakmeniai, lazuritai, kriauklės, kvarcas, koralai, sidabras, auksas, rubinai, turmalinai. ",
  "an8.19:8.2": "Ir tai, kad didžiajame vandenyne yra daug brangenybių, brangenybių begalė. Ten yra tokios brangenybės kaip perlai, brangakmeniai, lazuritai, kriauklės, kvarcas, koralai, sidabras, auksas, rubinai, turmalinai, ",
  "an8.19:8.3": "tai, Garbusis, septintasis didžiojo vandenyno nuostabus, stulbinantis ypatumas, kurio matymas džiugina <i lang='pi' translate='no'>asurus</i>. ",
  "an8.19:9.1": "Toliau, Garbusis, didysis vandenynas yra didelių būtybių namai. Ten yra tokios būtybės: kašalotas, mėlynasis banginis, <i lang='pi' translate='no'>asurai</i>, <i lang='pi' translate='no'>nagai</i>, <i lang='pi' translate='no'>gandhabai</i>. Yra didžiajame vandenyne ir vieno šimto <i lang='pi' translate='no'>jodžianų</i> (apie 100 * 12 km) ilgio esybės, ir dviejų šimtų <i lang='pi' translate='no'>jodžianų</i> ilgio esybės, ir trijų šimtų <i lang='pi' translate='no'>jodžianų</i> ilgio esybės, ir keturių šimtų <i lang='pi' translate='no'>jodžianų</i> ilgio esybės, ir penkių šimtų <i lang='pi' translate='no'>jodžianų</i> ilgio esybės. ",
  "an8.19:9.2": "Ir tai, kad didysis vandenynas yra didelių būtybių namai. Ten yra tokios būtybės: kašalotas, mėlynasis banginis, <i lang='pi' translate='no'>asurai</i>, <i lang='pi' translate='no'>nagai</i>, <i lang='pi' translate='no'>gandhabai</i>. Yra didžiajame vandenyne ir vieno šimto <i lang='pi' translate='no'>jodžianų</i> … ir penkių šimtų <i lang='pi' translate='no'>jodžianų</i> ilgio esybės, ",
  "an8.19:9.3": "tai, Garbusis, aštuntasis didžiojo vandenyno nuostabus, stulbinantis ypatumas, kurio matymas džiugina <i lang='pi' translate='no'>asurus</i>. ",
  "an8.19:9.4": "Šie, Garbusis, yra aštuoni, nuostabūs, stulbinantys didžiojo vandenyno ypatumai, kurių matymas džiugina <i lang='pi' translate='no'>asurus</i>. ",
  "an8.19:10.1": "Bet Sakykite, Garbusis, ar šie Mokymas (<i lang='pi' translate='no'>dhamma) ir Disciplina (</i>vinaya_) džiugina vienuolius?” ",
  "an8.19:10.2": "„Šie Mokymas ir Disciplina, Paharada, džiugina vienuolius.” ",
  "an8.19:10.3": "„Bet kiek gi, Garbusis, yra nuostabių, stulbinančių šių Mokymo ir Disciplinos ypatumų, kurių matymas džiugina vienuolius?” ",
  "an8.19:10.4": "„Paharada, yra aštuoni, nuostabūs, stulbinantys šių Mokymo ir Disciplinos ypatumų, kurių matymas džiugina vienuolius. ",
  "an8.19:10.5": "Kokie aštuoni? ",
  "an8.19:10.6": "Panašiai, Paharada, kaip kad didysis vandenynas leidžiasi palaipsniui, šlija palaipsniui ir svyra palaipsniui, o ne stačiai kaip skardis, ",
  "an8.19:10.7": "lygiai gi taip pat, Paharada, šiuose Mokyme ir Disciplinoje prasiskverbimas į tobulą pažinimą (įvyksta) dėl to, kad mokomasi palaipsniui, veikiama palaipsniui, praktikuojama palaipsniui. ",
  "an8.19:10.8": "Ir tai, kad šiuose Mokyme ir Disciplinoje prasiskverbimas į tobulą pažinimą (įvyksta) dėl to, kad mokomasi palaipsniui, veikiama palaipsniui, praktikuojama palaipsniui, ",
  "an8.19:10.9": "tai, Paharada, yra pirmasis nuostabus, stulbinantis šių Mokymo ir Disciplinos ypatumas, kurio matymas džiugina vienuolius. ",
  "an8.19:11.1": "Panašiai, Paharada, kaip didysis vandenynas iš prigimties stabilus, jis neperžengia krantų, ",
  "an8.19:11.2": "lygiai gi taip pat, Paharada, ir mano mokiniai neperžengia nurodytų jiems priesakų net gyvybės dėlei. ",
  "an8.19:11.3": "Ir tai, kad mano mokiniai neperžengia nurodytų jiems priesakų net gyvybės dėlei, ",
  "an8.19:11.4": "tai, Paharada, yra antrasis nuostabus, stulbinantis šių Mokymo ir Disciplinos ypatumas, kurio matymas džiugina vienuolius. ",
  "an8.19:12.1": "Panašiai, Paharada, kaip didysis vandenynas nesubūna nei su mirusiaisiais, nei su maita: gan greitai, jie išnešami į krantą, išmetami į sausumą, ",
  "an8.19:13.1": "lygiai gi taip pat, Paharada, ir vienuolių bendruomenė nesubūna su morališkai žlugusiu, blogos prigimties, nešvaraus ir abejotino elgesio, veikiančiu paslapčiomis žmogumi, su netikru vienuoliu apsimetančiu vienuoliu, su neskaistuoliu apsimetančiu skaistuoliu, su supuvusiu iš vidaus, gaišliu ir purvinu žmogumi. Gan greitai susirinkusi (bendruomenė) tokį nušalina. Net ir sėdint viduryje vienuolių bendruomenės, jis yra toli nuo jos, o bendruomenė (yra toli) nuo jo. ",
  "an8.19:13.2": "Ir tai, kad vienuolių bendruomenė nesubūna su morališkai žlugusiu, blogos prigimties, nešvaraus ir abejotino elgesio, veikiančiu paslapčiomis žmogumi, su netikru vienuoliu apsimetančiu vienuoliu, su neskaistuoliu apsimetančiu skaistuoliu, su supuvusiu iš vidaus, gaišliu ir purvinu žmogumi. Gan greitai susirinkusi (bendruomenė) tokį nušalina. Net ir sėdint viduryje vienuolių bendruomenės, jis yra toli nuo jos, o bendruomenė (yra toli) nuo jo, ",
  "an8.19:13.3": "tai, Paharada, yra trečiasis nuostabus, stulbinantis šių Mokymo ir Disciplinos ypatumas, kurio matymas džiugina vienuolius. ",
  "an8.19:14.1": "Panašiai, Paharada, kaip bet kuri didžioji upė, tokia kaip Ganga, Jamuna, Ačiravatė, Sarabhū ir Mahy, įtekėjusi į didįjį vandenyną praranda anksetsnį pavadinimą, ją vadina tik didziuoju vandenynu, ",
  "an8.19:14.2": "lygiai gi taip pat, Paharada, ir šie keturi luomai: <i lang='pi' translate='no'>kšatrijai</i>, brahmanai, <i lang='pi' translate='no'>vaišijai</i>, ir <i lang='pi' translate='no'>šudros</i>, kai jie žengia priekin iš namų į gyvenimą be namų Tathagatos skelbiamuose Mokyme ir Disciplinoje, jie praranda ankstesnį vardą ir pavardę, juos vadina tik Sakjų sūnumis atsiskyrėliais. ",
  "an8.19:14.3": "Ir tai, kad šie keturi luomai: <i lang='pi' translate='no'>kšatrijai</i>, brahmanai, <i lang='pi' translate='no'>vaišijai</i>, ir <i lang='pi' translate='no'>šudros</i>, kai jie žengia priekin iš namų į gyvenimą be namų Tathagatos skelbiamuose Mokyme ir Disciplinoje, jie praranda ankstesnį vardą ir pavardę, juos vadina tik Sakjų sūnumis atsiskyrėliais, ",
  "an8.19:14.4": "tai, Paharada, yra ketvirtasis nuostabus, stulbinantis šių Mokymo ir Disciplinos ypatumas, kurio matymas džiugina vienuolius. ",
  "an8.19:15.1": "Panašiai, Paharada, kaip nors ir teka pasaulio upės į didįjį vandenyną, nors ir lietaus lašai krenta į jį, nesimato, kad dėl to didysis vandenynas mažėtų ar prisipildytų, ",
  "an8.19:15.2": "lygiai gi taip pat, Paharada, nors ir daug vienuolių galutinai įžengia į <i lang='pi' translate='no'>nibbanos</i> elementą be liekanos, nesimato, kad dėl to <i lang='pi' translate='no'>nibbanos</i> elementas mažėtų ar prisipildytų. ",
  "an8.19:15.3": "Ir tai, kad nors ir daug vienuolių galutinai įžengia į <i lang='pi' translate='no'>nibbanos</i> elementą be liekanos, nesimato, kad dėl to <i lang='pi' translate='no'>nibbanos</i> elementas mažėtų ar prisipildytų, ",
  "an8.19:15.4": "tai, Paharada, yra penktasis nuostabus, stulbinantis šių Mokymo ir Disciplinos ypatumas, kurio matymas džiugina vienuolius. ",
  "an8.19:16.1": "Panašiai, Paharada, kaip didysis vandenynas yra vieno skonio – sūraus skonio, ",
  "an8.19:16.2": "lygiai gi taip pat, Paharadai, šie Mokymas ir Disciplina yra vieno skonio – išsilaisvinimo skonio. ",
  "an8.19:16.3": "Ir tai, kad šie Mokymas ir Disciplina yra vieno skonio – išsilaisvinimo skonio, ",
  "an8.19:16.4": "tai, Paharada, yra šeštasis nuostabus, stulbinantis šių Mokymo ir Disciplinos ypatumas, kurio matymas džiugina vienuolius. ",
  "an8.19:17.1": "Panašiai, Paharada, kaip didžiajame vandenyne yra daug brangenybių, brangenybių begalė. Ten yra tokios brangenybės kaip perlai, brangakmeniai, lazuritai, kriauklės, kvarcas, koralai, sidabras, auksas, rubinai, turmalinai, ",
  "an8.19:17.2": "lygiai gi taip pat, Paharada, šiuose Mokyme ir Disciplinoje yra daug brangenybių, brangenybių begalė. Ten yra tokios brangenybės kaip keturios atidos sritys, keturi teisingi stengimaisi, keturi viršžmogiškų galių pagrindai, penki valdantys gebėjimai, penkios stiprybės, septyni nušvitimo veiksniai, taurinantis aštuonlypis kelias. ",
  "an8.19:17.3": "Ir tai, kad šiuose Mokyme ir Disciplinoje yra daug brangenybių, brangenybių begalė. Ten yra tokios brangenybės kaip keturios atidos sritys, keturi teisingi stengimaisi, keturi viršžmogiškų galių pagrindai, penki valdantys gebėjimai, penkios stiprybės, septyni nušvitimo veiksniai, taurinantis aštuonlypis kelias, ",
  "an8.19:17.4": "tai, Paharada, yra septintasis nuostabus, stulbinantis šių Mokymo ir Disciplinos ypatumas, kurio matymas džiugina vienuolius. ",
  "an8.19:18.1": "Panašiai, Paharada, kaip didysis vandenynas yra didelių būtybių namai. Ten yra tokios būtybės: kašalotas, mėlynasis banginis, <i lang='pi' translate='no'>asurai</i>, <i lang='pi' translate='no'>nagai</i>, <i lang='pi' translate='no'>gandhabai</i>. Yra didžiajame vandenyne ir vieno šimto <i lang='pi' translate='no'>jodžianų</i> (apie 100 * 12 km) ilgio esybės, ir dviejų šimtų <i lang='pi' translate='no'>jodžianų</i> ilgio esybės, ir trijų šimtų <i lang='pi' translate='no'>jodžianų</i> ilgio esybės, ir keturių šimtų <i lang='pi' translate='no'>jodžianų</i> ilgio esybės, ir penkių šimtų <i lang='pi' translate='no'>jodžianų</i> ilgio esybės. ",
  "an8.19:18.2": "lygiai gi taip pat, Paharada, šie Mokymas ir Disciplina yra didelių būtybių namai. Ten yra tokios būtybės: įžengęs į srautą, keliaujantis link įžengimo į srauto vaisiaus pažinimą, kartą sugrįžtantis, keliaujantis link karto sugrįžimo vaisiaus pažinimo, nebesugrįžtantis, keliaujantis link nebesugrįžimo vaisiaus pažinimo, <i lang='pi' translate='no'>arahantas</i>, keliaujantis link <i lang='pi' translate='no'>arahantystės</i>. ",
  "an8.19:18.3": "Ir tai, kad šie Mokymas ir Disciplina yra didelių būtybių namai. Ten yra tokios būtybės: įžengęs į srautą, keliaujantis link įžengimo į srauto vaisiaus pažinimą, kartą sugrįžtantis, keliaujantis link karto sugrįžimo vaisiaus pažinimo, nebesugrįžtantis, keliaujantis link nebesugrįžimo vaisiaus pažinimo, <i lang='pi' translate='no'>arahantas</i>, keliaujantis link <i lang='pi' translate='no'>arahantystės</i>, ",
  "an8.19:18.4": "tai, Paharada, yra aštuntasis nuostabus, stulbinantis šių Mokymo ir Disciplinos ypatumas, kurio matymas džiugina vienuolius. ",
  "an8.19:19.1": "Šie, Paharada, yra aštuoni, nuostabūs, stulbinantys šių Mokymo ir Disciplinos ypatumų, kurių matymas džiugina vienuolius.” "
}