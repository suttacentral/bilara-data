{
  "an4.170:0.1": "Palaipsninių suttų rinkinys 4 ",
  "an4.170:0.2": "17. Praktika ",
  "an4.170:0.3": "170. Sykiu ",
  "an4.170:1.1": "Taip aš girdėjau. ",
  "an4.170:1.2": "Kartą garbingasis Ananda buvo apsistojęs Kosambhyje Ghositos vienuolyne. ",
  "an4.170:1.3": "Ten gi garbingasis Ananda kreipėsi į vienuolius: ",
  "an4.170:1.4": "„Mielieji vienuoliai!” ",
  "an4.170:1.5": "„Taip, Mielasis,” – atsakė garbingajam Anandai tie vienuoliai. ",
  "an4.170:1.6": "Garbingasis Ananda štai ką pasakė: ",
  "an4.170:2.1": "„Mielieji, visi iš tų vienuolių, kurie mano akivaizdoje pasisakė esą pasiekę Arahantystę, (padarė tai) vienu ar kitu iš šių keturių būdų. ",
  "an4.170:3.1": "Kokių keturių? ",
  "an4.170:3.2": "Štai, mielieji, vienuolis pirmą išlavina rimastį, o po to lavina įžvalgą. ",
  "an4.170:3.3": "Jam išlavinus rimastį, belavinant įžvalgą, užgimsta kelias. ",
  "an4.170:3.4": "Jis tą kelią taiko, lavina, dažnai praktikuoja. ",
  "an4.170:3.5": "Jam tą kelią taikant, lavinant, dažnai praktikuojant, atsikratoma pančių, pašalinamos ydos. ",
  "an4.170:4.1": "Toliau, mielieji, vienuolis pirmą išlavina įžvalgą, o po to lavina rimastį. ",
  "an4.170:4.2": "Jam išlavinus įžvalgą, belavinant rimastį, užgimsta kelias. ",
  "an4.170:4.3": "Jis tą kelią taiko, lavina, dažnai praktikuoja. ",
  "an4.170:4.4": "Jam tą kelią taikant, lavinant, dažnai praktikuojant, atsikratoma pančių, pašalinamos ydos. ",
  "an4.170:5.1": "Toliau, mielieji, vienuolis lavina rimastį ir įžvalgą sykiu. ",
  "an4.170:5.2": "Jam belavinant rimastį ir įžvalgą, užgimsta kelias. ",
  "an4.170:5.3": "Jis tą kelią taiko, lavina, dažnai praktikuoja. ",
  "an4.170:5.4": "Jam tą kelią taikant, lavinant, dažnai praktikuojant, atsikratoma pančių, pašalinamos ydos. ",
  "an4.170:6.1": "Toliau, vienuoliai, vienuolio protas yra apimtas nerimasties (dėl noro perprasti) Dhammą. ",
  "an4.170:6.2": "Ateina, mielieji, laikas, kai tas protas nurimsta, nutyla, susivienija ir susitelkia. ",
  "an4.170:6.3": "Jam užgimsta kelias. ",
  "an4.170:6.4": "Jis tą kelią taiko, lavina, dažnai praktikuoja. ",
  "an4.170:6.5": "Jam tą kelią taikant, lavinant, dažnai praktikuojant, atsikratoma pančių, pašalinamos ydos. ",
  "an4.170:7.1": "Mielieji, visi iš tų vienuolių, kurie mano akivaizdoje pasisakė esą pasiekę Arahantystę, (padarė tai) vienu ar kitu iš šių keturių būdų.” "
}