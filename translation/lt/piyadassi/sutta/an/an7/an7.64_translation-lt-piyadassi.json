{
  "an7.64:0.1": "Palaipsninių suttų rinkinys 7 ",
  "an7.64:0.2": "6. Skyrius apie nepaskelbtą ",
  "an7.64:0.3": "64. Apie pikčiurną ",
  "an7.64:1.1": "Vienuoliai, yra septyni dalykai atsitinkantys pikčiurnai vyrui ar moteriai, kurie pamaloniną ir padeda priešui. ",
  "an7.64:1.2": "Kurie septyni? ",
  "an7.64:1.3": "Štai, vienuoliai, priešas linki priešui: ",
  "an7.64:1.4": "„Kad jis būtų bjaurios išvaizdos!” ",
  "an7.64:1.5": "Kokia yra to priežastis? ",
  "an7.64:1.6": "Priešo nedžiugina priešo grožis. ",
  "an7.64:1.7": "Apimtas pykčio, užvaldytas pykčio pikčiurna, vienuoliai, kad jis ir yra švariai nusiprausęs, gerai išsitrynęs (aliejais), susišukavęs ir baltais rūbais apsirengęs, ",
  "an7.64:1.8": "vis vien, būdamas užvaldytas pykčio jis atrodo bjauriai. ",
  "an7.64:1.9": "Tai, vienuoliai, yra pirmas dalykas atsitinkantis pikčiurnai vyrui ar moteriai, kuris pamaloniną ir padeda priešui. ",
  "an7.64:2.1": "Toliau, vienuoliai, priešas linki priešui: ",
  "an7.64:2.2": "„Kad jis blogai miegotų!” ",
  "an7.64:2.3": "Kokia yra to priežastis? ",
  "an7.64:2.4": "Priešo nedžiugina priešo saldus miegas. ",
  "an7.64:2.5": "Apimtas pykčio, užvaldytas pykčio pikčiurna, vienuoliai, kad jis ir guli ant lovos išklotos dideliu juodu kilimu, gėlėmis išsiuvinėtu vilnoniu apklotu ir elnio kailio kilimu bei raudonomis pagalvėmis iš abiejų pusių, ",
  "an7.64:2.6": "vis vien, būdamas užvaldytas pykčio jis miega blogai. ",
  "an7.64:2.7": "Tai, vienuoliai, yra antras dalykas atsitinkantis pikčiurnai vyrui ar moteriai, kuris pamaloniną ir padeda priešui. ",
  "an7.64:3.1": "Toliau, vienuoliai, priešas linki priešui: ",
  "an7.64:3.2": "„Kad jam nesisektų!” ",
  "an7.64:3.3": "Kokia yra to priežastis? ",
  "an7.64:3.4": "Priešo nedžiugina priešo sėkmė. ",
  "an7.64:3.5": "Apimtas pykčio, užvaldytas pykčio pikčiurna, vienuoliai, paėmęs kažką kenksmingą, mano, kad pasiėmė kažką naudingą, o paėmęs kažką naudingą, mano, kad pasiėmė kažką kenksmingą. ",
  "an7.64:3.6": "Priešingų dalykų laikymas vienu kitu pykčio užvaldytajam ilgai neša žalą ir skausmą. ",
  "an7.64:3.7": "Tai, vienuoliai, yra trečias dalykas atsitinkantis pikčiurnai vyrui ar moteriai, kuris pamaloniną ir padeda priešui. ",
  "an7.64:4.1": "Toliau, vienuoliai, priešas linki priešui: ",
  "an7.64:4.2": "„Kad jis būtų nepasiturintis!” ",
  "an7.64:4.3": "Kokia yra to priežastis? ",
  "an7.64:4.4": "Priešo nedžiugina priešo turtingumas. ",
  "an7.64:4.5": "Apimto pykčio, užvaldyto pykčio pikčiurnos, vienuoliai, turtus, kuriuos jis didžiulėmis pastangomis, savo rankomis, prakaitu teisėtai uždirbo, pasisavina valdžia. ",
  "an7.64:4.6": "Tai, vienuoliai, yra ketvirtas dalykas atsitinkantis pikčiurnai vyrui ar moteriai, kuris pamaloniną ir padeda priešui. ",
  "an7.64:5.1": "Toliau, vienuoliai, priešas linki priešui: ",
  "an7.64:5.2": "„Kad jis būtų nepopuliarus!” ",
  "an7.64:5.3": "Kokia yra to priežastis? ",
  "an7.64:5.4": "Priešo nedžiugina priešo populiarumas. ",
  "an7.64:5.5": "Apimtas pykčio, užvaldytas pykčio pikčiurna, vienuoliai, praranda prieš tai uolumu užsitarnautą populiarumą, jis yra pikčiurna. ",
  "an7.64:5.6": "Tai, vienuoliai, yra penktas dalykas atsitinkantis pikčiurnai vyrui ar moteriai, kuris pamaloniną ir padeda priešui. ",
  "an7.64:6.1": "Toliau, vienuoliai, priešas linki priešui: ",
  "an7.64:6.2": "„Kad jis neturėtų draugų!” ",
  "an7.64:6.3": "Kokia yra to priežastis? ",
  "an7.64:6.4": "Priešo nedžiugina, kai priešas turi draugų. ",
  "an7.64:6.5": "Apimto pykčio, užvaldyto pykčio pikčiurnos, vienuoliai, draugai, bičiuliai, giminės ir artimieji iš tolo jo vengia. ",
  "an7.64:6.6": "Tai, vienuoliai, yra šeštas dalykas atsitinkantis pikčiurnai vyrui ar moteriai, kuris pamaloniną ir padeda priešui. ",
  "an7.64:7.1": "Toliau, vienuoliai, priešas linki priešui: ",
  "an7.64:7.2": "„Kad jis po kūno žūties, po mirties atgimtų pragaištingoje, blogoje vietoje, kančių pasaulyje, pragare!” ",
  "an7.64:7.3": "Kokia yra to priežastis? ",
  "an7.64:7.4": "Todėl, kad priešo nedžiugina priešo atgimimas geroje vietoje. ",
  "an7.64:7.5": "Apimtas pykčio, užvaldytas pykčio pikčiurna, vienuoliai, blogai elgiasi, blogai kalba, blogai mąsto. ",
  "an7.64:7.6": "Blogai pasielgęs, blogai kalbėjęs … ",
  "an7.64:7.7": "po kūno žūties, po mirties atgimsta pragaištingoje, blogoje vietoje, kančių pasaulyje, pragare, jis yra pikčiurna. ",
  "an7.64:7.8": "Tai, vienuoliai, yra septintas dalykas atsitinkantis pikčiurnai vyrui ar moteriai, kuris pamaloniną ir padeda priešui. ",
  "an7.64:8.1": "Šie, vienuoliai, yra septyni dalykai atsitinkantys pikčiurnai vyrui ar moteriai, kurie pamaloniną ir padeda priešui. ",
  "an7.64:9.1": "Pikčiurna yra negražus ",
  "an7.64:9.2": "ir miega jis blogai. ",
  "an7.64:9.3": "Pasiėmęs kažką, (ką jis mano esą) naudingą, ",
  "an7.64:9.4": "jis pakenkia (sau). ",
  "an7.64:10.1": "O kūnu ir kalba ",
  "an7.64:10.2": "įžeidęs, pikčiurna ",
  "an7.64:10.3": "pykčio užvaldytas žmogus ",
  "an7.64:10.4": "praranda turtus. ",
  "an7.64:11.1": "Pasiutęs iš pykčio ",
  "an7.64:11.2": "jis prisidaro sau gėdos. ",
  "an7.64:11.3": "Giminės, artimieji bei draugai ",
  "an7.64:11.4": "vengia pikčiurnos. ",
  "an7.64:12.1": "Pyktis veda į pragaištį, ",
  "an7.64:12.2": "pyktis suaudrina širdį. ",
  "an7.64:12.3": "Iš vidaus kylančio pavojaus ",
  "an7.64:12.4": "žmogus nesupranta, ",
  "an7.64:13.1": "supykęs nežino, kas yra gera, ",
  "an7.64:13.2": "supykęs nemato Dhammos. ",
  "an7.64:13.3": "Būna (tik) aklina tamsa, ",
  "an7.64:13.4": "kai žmogų užvaldo pyktis. ",
  "an7.64:14.1": "Dėl to, ką supykęs sugriauna, ",
  "an7.64:14.2": "(padaręs) sunkiai padaroma lyg tai būtų lengva, ",
  "an7.64:14.3": "vėliau, kai atlyžta, ",
  "an7.64:14.4": "jis kankinasi lyg ugnies deginamas. ",
  "an7.64:15.1": "Jis rodo perkreiptą veidą, ",
  "an7.64:15.2": "kaip rūkstanti ugnis dūmus. ",
  "an7.64:15.3": "Kai iš jo pasklinda pyktis, ",
  "an7.64:15.4": "tai erzina žmones. ",
  "an7.64:16.1": "Jis neturi nei gėdos, nei sąžinės jausmo, ",
  "an7.64:16.2": "ir kalba jis nepagarbiai, ",
  "an7.64:16.3": "užvaldytajam pykčio ",
  "an7.64:16.4": "nėra jokios (prieglobsčio) salos. ",
  "an7.64:17.1": "Apie veiksmus, dėl kurių (vėliau) kankinamasi, ",
  "an7.64:17.2": "kurie yra toli nuo dorųjų, ",
  "an7.64:17.3": "aš papasakosiu, ",
  "an7.64:17.4": "to paklausykite! ",
  "an7.64:18.1": "Supykęs užmuša tėvą, ",
  "an7.64:18.2": "nužudo motiną. ",
  "an7.64:18.3": "Supykęs užmuša brahmaną, ",
  "an7.64:18.4": "nužudo eilinį žmogų. ",
  "an7.64:19.1": "Tą mamą, kuri žmogų maitino, ",
  "an7.64:19.2": "kuri parodė jam pasaulį, ",
  "an7.64:19.3": "kuri davė gyvybę ir ramybę, ",
  "an7.64:19.4": "nužudo eilinis žmogus supykęs. ",
  "an7.64:20.1": "Toms būtybėms, kaip ir (jam) pačiam, ",
  "an7.64:20.2": "jie patys yra brangiausi. ",
  "an7.64:20.3": "Supykę nusižudo įvairiais būdais, ",
  "an7.64:20.4": "pametę galvą dėl visokiausių dalykų. ",
  "an7.64:21.1": "Peiliu jie nusižudo, ",
  "an7.64:21.2": "pamišę praryja nuodų, ",
  "an7.64:21.3": "jie miršta pasikorę, ",
  "an7.64:21.4": "nušokę nuo kalno ar skardžio. ",
  "an7.64:22.1": "Kai jie savo elgesiu sužlugdo klestėjimą ",
  "an7.64:22.2": "ir pražudo save, ",
  "an7.64:22.3": "jie nesupranta, ",
  "an7.64:22.4": "kad pyktis žlugdo. ",
  "an7.64:23.1": "Taip pykčio pavidalu ",
  "an7.64:23.2": "Maros spąstai glūdi viduje, ",
  "an7.64:23.3": "juos reikia pašalinti susitramdymu, ",
  "an7.64:23.4": "išmintimi, uolumu ir teisingu požiūriu. ",
  "an7.64:24.1": "Kaip išminčius turėtų pašalinti ",
  "an7.64:24.2": "šią nedorybę, ",
  "an7.64:24.3": "Lygiai taip mokykitės Dhammoje: ",
  "an7.64:24.4": "„Lai mūsų veidai nebūna persikreipę!” ",
  "an7.64:25.1": "Be pykčio, be rūpesčių, ",
  "an7.64:25.2": "be godulio, be troškimų, ",
  "an7.64:25.3": "sutramdyti, atsikratę pykčio, ",
  "an7.64:25.4": "neturintys ydingų polinkių pasiekia galutinę nirvaną. ",
  "an7.64:25.5": "",
  "an7.64:25.6": ""
}