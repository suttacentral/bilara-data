{
  "sn12.15:0.1": "Pagal temą susijusių suttų rinkinys 12 ",
  "sn12.15:0.2": "2. Penas ",
  "sn12.15:0.3": "15. Sutta Kačanagotai ",
  "sn12.15:1.1": "Palaimintasis buvo apsistojęs netoli _Savatthi_. ",
  "sn12.15:1.2": "Ir štai garbingasis Kačanagota nuėjo pas Palaimintąjį. Atėjęs, pasveikino jį ir atsisėdo iš šono. Sėdėdamas gi iš šono garbingasis Kačanagota pasakė Palaimintajam štai ką: ",
  "sn12.15:1.3": "„Garbusis, sakoma „teisingas požiūris, teisingas požiūris”. ",
  "sn12.15:1.4": "Koks, Garbusis, požiūris yra teisingas?” ",
  "sn12.15:2.1": "„Šis pasaulis, Kačana, daugiausia remiasi į egzistavimą ir neegzistavimą. ",
  "sn12.15:2.2": "Tas gi, Kačana, kas su teisingu supratimu mato kaip pasaulis kyla, nemato, kad pasaulis neegzistuotų. ",
  "sn12.15:2.3": "O tas, Kačana, kas su teisingu supratimu mato kaip pasaulis baigiasi, nemato, kad pasaulis egzistuotų. ",
  "sn12.15:2.4": "Šis pasaulis, Kačana, daugiausia yra įsitraukimo, savinimosi ir atkaklaus laikymosi pančiuose. ",
  "sn12.15:2.5": "Bet, kai nesileidžiama į, nesisavinama ir nesiremama šiais įsitraukimu ir savinimusi, pagrindais protui, atkakliu laikimusis ir giluminiu polinkiu, mintimi „tai manasis „aš””, ",
  "sn12.15:2.6": "kai nedvejojama, neabejojama, kad čia kildama kyla tik kančia, ir baigdamasi baigiasi tik kančia, tuomet turimas nepriklausomas nuo kitų žinojamas. ",
  "sn12.15:2.7": "Toks, Kačana, yra teisingas požiūris. ",
  "sn12.15:3.1": "„Viskas esti,”  – Kačana, tai vienas kraštutinumas. ",
  "sn12.15:3.2": "„Viskas nesti,”  – Kačana, tai kitas kraštutinumas. ",
  "sn12.15:3.3": "Šių gi, Kačana, dviejų kraštutinumų išvengęs, Tathagata moko vidurio mokymo: ",
  "sn12.15:3.4": "Sąlygoti neišmanymo valingi veiksmai. ",
  "sn12.15:3.5": "Sąlygota valingų veiksmų sąmonė … ",
  "sn12.15:3.6": "Šitaip atsiranda visas šis kančios kalnas. ",
  "sn12.15:3.7": "Dėl visiško neišmanymo išblėsimo ir baigties baigiasi valingi veiksmai. ",
  "sn12.15:3.8": "Dėl valingų veiksmų baigties baigiasi sąmonė … ",
  "sn12.15:3.9": "Šitaip baigiasi visas šis kančios kalnas.” "
}