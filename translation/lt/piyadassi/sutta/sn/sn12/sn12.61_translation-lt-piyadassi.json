{
  "sn12.61:0.1": "Pagal temą susijusių suttų rinkinys 12.61 ",
  "sn12.61:0.2": "7. Didysis skyrius ",
  "sn12.61:0.3": "Neapmokytas ",
  "sn12.61:1.1": "Taip aš girdėjau. ",
  "sn12.61:1.2": "Kartą Palaimintasis buvo apsistojęs Anathapindikos vienuolyne Džetos giraitėje netoli _Savatthi_… ",
  "sn12.61:1.3": "„Neapmokytas, vienuoliai, eilinis žmogus šiuo, sudarytu iš keturių didžiųjų elementų, kūnu gali ir nusivilti, ir prarasti aistrą jam, ir išsilaisvinti nuo jo. ",
  "sn12.61:1.4": "Dėl kokios priežasties? ",
  "sn12.61:1.5": "Matomi, vienuoliai, šio sudaryto iš keturių didžiųjų elementų kūno augimas ir nykimas, paėmimas ir numetimas. ",
  "sn12.61:1.6": "Todėl neapmokytas eilinis žmogus juo gali ir nusivilti, ir prarasti jam aistrą, ir išsilaisvinti nuo jo. ",
  "sn12.61:2.1": "Bet, vienuoliai, tuo, ką vadina protu, aumeniu, sąmone, tuo neapmokytas eilinis žmogus negali nei nusivilti, nei prarasti tam aistrą, nei išsilaisvinti nuo to. ",
  "sn12.61:2.2": "Dėl kokios priežasties? ",
  "sn12.61:2.3": "Neapmokytas eilinis žmogus, vienuoliai, ilgą laiką kabinosi, savinosi, dėl prisirišimo laikėsi įsitikinimo: ",
  "sn12.61:2.4": "„Tai mano, aš esu tai, tai – mano savastis.” ",
  "sn12.61:2.5": "Todėl neapmokytas eilinis žmogus tuo negali nei nusivilti, nei prarasti tam aistrą, nei išsilaisvinti nuo to. ",
  "sn12.61:3.1": "Geriau jau, vienuoliai, neapmokytas eilinis žmogus laikytų savastimi (savimi) šį sudarytą iš keturių didžiųjų elementų kūną nei protą. ",
  "sn12.61:3.2": "Dėl kokios priežasties? ",
  "sn12.61:3.3": "Matomas, vienuoliai, šis sudarytas iš keturių didžiųjų elementų kūnas tveriantis ir vienerius metus, ir dvejus, ir trejus, ir ketverius, ir penkerius, ir dešimt, ir dvidešimt, ir trisdešimt, ir keturiasdešimt, ir penkiasdešimt, ir šimtą metų ir daugiau. ",
  "sn12.61:4.1": "Bet, vienuoliai, tai, ką vadina protu, aumeniu, sąmone, tai dieną naktį kyla vienokiu, o išnyksta kitokiu. ",
  "sn12.61:4.2": "Panašiai, vienuoliai, kaip klaidžiojanti miške ar girioje beždžionė tveriasi vienos šakos, paleidžia ją, tveriasi kitos, tuomet paleidžia tą, tveriasi dar kitos. ",
  "sn12.61:4.3": "Lygiai gi, vienuoliai, taip, tai, ką vadina protu, aumeniu, sąmone, tai dieną naktį kyla vienokiu, o išnyksta kitokiu. ",
  "sn12.61:5.1": "Čia, vienuoliai, apmokytas tauriųjų mokinys gerai išmintingai kreipia dėmesį į sąlygotąją kilmę: ",
  "sn12.61:5.2": "„Šitam esant, tai esti: dėl šito kilimo, tai kyla. ",
  "sn12.61:5.3": "Šitam nesant, to nėra; dėl to baigties, tai baigia egzistuoti. O būtent, ",
  "sn12.61:5.4": "sąlygoti neišmanymo, vienuoliai, yra valingi veiksmai. ",
  "sn12.61:5.5": "Sąlygota valingų veiksmų sąmonė … ",
  "sn12.61:5.6": "Šitaip atsiranda visas šis kančios kalnas. ",
  "sn12.61:5.7": "Dėl visiško neišmanymo išblėsimo ir baigties baigiasi valingi veiksmai. ",
  "sn12.61:5.8": "Dėl valingų veiksmų baigties baigiasi sąmonė … ",
  "sn12.61:5.9": "Šitaip baigiasi visas šis kančios kalnas.” ",
  "sn12.61:6.1": "Tai matydamas, vienuoliai, apmokytas tauriųjų mokinys nusivilia ir materialia forma, nusivilia ir jausmo tonu, nusivilia ir suvokimu, nusivilia ir proto dariniais, nusivilia ir sąmone. ",
  "sn12.61:6.2": "Nusivylus išblėsta aistra. Išblėsus aistrai išsilaisvinama. Išsilaisvinus ateina žinojimas, kad yra išsilaisvinta. ",
  "sn12.61:6.3": "Jis supranta, kad panaikintas (kitas) gimimas, nugyventas šventas gyvenimas, padaryta tai, kas turi būti padaryta, nebebus čia daugiau būties.” "
}