{
  "sn48.10:0.1": "Pagal temą susijusių suttų rinkinys 48 ",
  "sn48.10:0.2": "1. Paprastai ",
  "sn48.10:0.3": "10. Antras nagrinėjimas ",
  "sn48.10:1.1": "„Vienuoliai, yra šie penki valdantys gebėjimai. ",
  "sn48.10:1.2": "Kokie penki? ",
  "sn48.10:1.3": "Tikėjimo valdantis gebėjimas, … supratimo valdantis gebėjimas. ",
  "sn48.10:1.4": "Ir kas, vienuoliai, yra tikėjimo valdantis gebėjimas? ",
  "sn48.10:1.5": "Štai, vienuoliai, tauriųjų mokinys yra tikintis, jis tiki Tathagatos nušvitimu: ",
  "sn48.10:1.6": "„Šis Palaimintasis yra arahantas, tobulai nušvitęs, pasiekęs žinojimą ir gerą elgesį, gerai žengęs, žinantis pasaulį, neprilygstamas tramdytinų žmonių auklėtojas, dievybių ir žmonių mokytojas, nušvitęs, palaimintas.“ ",
  "sn48.10:1.7": "Tai, vienuoliai, vadinama tikėjimo valdančiu gebėjimu. ",
  "sn48.10:2.1": "Ir kas, vienuoliai, yra uolumo valdantis gebėjimas? ",
  "sn48.10:2.2": "Štai, vienuoliai, tauriųjų mokinys gyvena uoliai stengdamasis pašalinti nedoras būsenas, įgyti doras būsenas. Dorų būsenų atžvilgiu yra ištvermingas, stiprus, neatskiriamas nuo jų. ",
  "sn48.10:2.3": "Jis užsidega noru, deda pastangas, uoliai stengiasi, naudoja protą, siekia, kad atsiradusios blogos, nedoros būsenos neatsirastų; ",
  "sn48.10:2.4": "užsidega noru, deda pastangas, uoliai stengiasi, naudoja protą, siekia atsikratyti atsiradusių nelabų, nedorų būsenų; ",
  "sn48.10:2.5": "užsidega noru, deda pastangas, uoliai stengiasi, naudoja protą, siekia, kad neatsiradusios doros būsenos atsirastų; ",
  "sn48.10:2.6": "užsidega noru, deda pastangas, uoliai stengiasi, naudoja protą, siekia atsiradusias doras būsenas įtvirtinti, padaryti neabejotinomis, dauginti, visiškai išvystyti ir ištobulinti. ",
  "sn48.10:2.7": "Tai, vienuoliai, vadinama uolumo valdančiu gebėjimu. ",
  "sn48.10:3.1": "Ir kas, vienuoliai, yra atidos valdantis gebėjimas? ",
  "sn48.10:3.2": "Štai, vienuoliai, tauriųjų mokinys yra atidus, įgijęs aukščiausią atidą ir supratimą, jis prisimena ir atmena seniai pasakytą ir padarytą. ",
  "sn48.10:3.3": "Jis gyvena, kontempliuodamas kūną kaip kūną, būdamas uolus, su aiškiu supratimu, atidus, be godulio ir nepasitenkinimo pasauliu; ",
  "sn48.10:3.4": "gyvena, kontempliuodamas jausmo tonus … ",
  "sn48.10:3.5": "gyvena, kontempliuodamas protą … ",
  "sn48.10:3.6": "gyvena, kontempliuodamas principus … ",
  "sn48.10:3.7": "Tai, vienuoliai, vadinama atidos valdančiu gebėjimu. ",
  "sn48.10:4.1": "Ir kas, vienuoliai, yra sutelkties valdantis gebėjimas? ",
  "sn48.10:4.2": "Štai, vienuoliai, tauriųjų mokinys, remdamasis paleidimu, įgyja sutelktį, įgyja proto susikaupimą. ",
  "sn48.10:4.3": "Atsiskyręs nuo juslinių malonumų, atsiskyręs nuo nedorų būsenų, jis pasiekia pirmąją džhaną ir būna joje, su (proto) kreipimu, išlaikymu bei su iš atsiskyrimo gimusiomis ekstaze ir palaima. ",
  "sn48.10:4.4": "Kai liaunasi (proto) kreipimas ir išlaikymas, būdamas su iš vidaus nurimusiu protu sutelktu į vieną (objektą), jis (vienuolis) pasiekia antrąją džhaną ir būna joje, kur nėra (proto) kreipimo ir išlaikymo, bet yra iš sutelkties gimusios ekstazė ir palaima. ",
  "sn48.10:4.5": "Ekstazei išblėsus, vienuolis būna pusiausviro proto, atidus ir aiškiai suprantantis, jis visa esybe patiria palaimą. Jis pasiekia trečiąją džhaną ir būna joje. Taurieji nupasakoja tai taip: „Jis būna laimingas, pusiausviro proto ir atidus”. ",
  "sn48.10:4.6": "Atsikratęs malonių ir nemalonių (pojūčių), peržengęs ankstesnius laimę ir nusiminimą, jis pasiekia ketvirtąją džhaną ir būna joje, ten, kur nėra nemalonių ar malonių (pojūčių), bet yra atidos išgryninta proto pusiausvyra. ",
  "sn48.10:4.7": "Tai, vienuoliai, vadinama sutelkties valdančiu gebėjimu. ",
  "sn48.10:5.1": "Ir kas, vienuoliai, yra supratimo valdantis gebėjimas? ",
  "sn48.10:5.2": "Štai, vienuoliai, tauriųjų mokinys yra išmintingas, turintis kilimo ir nykimo supratimą, kuris yra taurus ir prasiskverbiantis, vedantis į visišką kančios sunaikinimą. ",
  "sn48.10:5.3": "Jis supranta, kaip yra iš tikrųjų: „Tai yra kančia”, – supranta, kaip yra iš tikrųjų: „Tai yra kančios šaltinis”, – supranta, kaip yra iš tikrųjų: „Tai yra kančios baigtis”, – supranta, kaip yra iš tikrųjų: „Tai yra kelias į kančios baigtį”. ",
  "sn48.10:5.4": "Tai, vienuoliai, vadinama supratimo valdančiu gebėjimu. ",
  "sn48.10:5.5": "Šie, vienuoliai, yra penki valdantys gebėjimai.“ "
}