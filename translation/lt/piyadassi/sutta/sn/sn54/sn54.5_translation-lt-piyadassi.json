{
  "sn54.5:0.1": "Pagal temą susijusių suttų rinkinys 54 ",
  "sn54.5:0.2": "1. Skyrius apie vieną _dhammą_ ",
  "sn54.5:0.3": "5. Antroji sutta apie vaisius ",
  "sn54.5:1.1": "„Vienuoliai, išlavinta, dažnai praktikuota atida kvėpavimui duoda didžiulę naudą ir vaisius. ",
  "sn54.5:1.2": "Ir kaip gi, vienuoliai, išlavinta, dažnai praktikuota atida kvėpavimui duoda didžiulę naudą ir vaisius? ",
  "sn54.5:1.3": "Štai vienuolis nuėjęs ar į mišką, ar po medžiu, ar į atokią vietą atsisėda sukryžiavęs kojas, laikydamas kūną tiesiai, sutelkęs atidą priešais save. ",
  "sn54.5:1.4": "Jis įkvepia (būdamas) atidus, iškvepia (būdamas) atidus… ",
  "sn54.5:1.5": "Jis mokosi: „Įkvėpsiu stebėdamas atsižadėjimą”, – mokosi: „Iškvėpsiu stebėdamas atsižadėjimą”. ",
  "sn54.5:1.6": "Taip, vienuoliai, išlavinta, dažnai praktikuota atida kvėpavimui duoda didžiulę naudą ir vaisius. ",
  "sn54.5:2.1": "Iš taip išlavintos, vienuoliai, dažnai praktikuotos atidos kvėpavimui, galima tikėtis septynių vaisių, septynių palankių rezultatų. ",
  "sn54.5:2.2": "Kokių septynių vaisių, septynių palankių rezultatų? ",
  "sn54.5:2.3": "Tobulo žinojimo anksti šiame gyvenime. ",
  "sn54.5:2.4": "Jei tobulo žinojimo nekyla anksti šiame gyvenime, ",
  "sn54.5:2.5": "tuomet jis kyla mirties akimirką. ",
  "sn54.5:2.6": "Jei tobulo žinojimo nekyla nei anksti šiame gyvenime, nei mirties akimirką, ",
  "sn54.5:2.7": "tuomet, sudaužomi penki žemesnieji pančiai ir galutinai užgęstama tarp (gyvenimų)… ",
  "sn54.5:2.8": "galutinai užgęstama „palietus” (kitą gyvenimą)… ",
  "sn54.5:2.9": "be pastangų galutinai užgęstama (kitame gyvenime)… ",
  "sn54.5:2.10": "įdėjus pastangų galutinai užgęstama (kitame gyvenime)… ",
  "sn54.5:2.11": "tampama kylančių pasroviui aukštyn iki _Akaniṭṭha_ pasaulio. ",
  "sn54.5:2.12": "Iš taip išlavintos, vienuoliai, dažnai praktikuotos atidos kvėpavimui, galima tikėtis šių septynių vaisių, septynių palankių rezultatų. "
}