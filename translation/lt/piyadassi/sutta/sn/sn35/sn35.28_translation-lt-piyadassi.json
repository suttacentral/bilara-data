{
  "sn35.28:0.1": "Pagal temą susijusių suttų rinkinys 35 ",
  "sn35.28:0.2": "3. Viskas ",
  "sn35.28:0.3": "28. Liepsnoja ",
  "sn35.28:1.1": "Kartą Palaimintasis kartu su tūkstančiu vienuolių buvo apsistojęs Gayasisos kalne netoli Gayos. ",
  "sn35.28:1.2": "Ten gi Palaimintasis kreipėsi į vienuolius: ",
  "sn35.28:1.3": "„Vienuoliai, viskas liepsnoja. ",
  "sn35.28:1.4": "Ir kas, vienuoliai, tas „viskas”, kuris liepsnoja? ",
  "sn35.28:1.5": "Akis, vienuoliai, liepsnoja, formos liepsnoja, akies sąmonė liepsnoja, akies sąlytis liepsnoja. Taip pat jausmo tonas, kuris gimsta dėl sąlyčio su akimi – malonus, nemalonus ar nei malonus, nei nemalonus – jis irgi liepsnoja. ",
  "sn35.28:1.6": "Liepsnoja kuo? ",
  "sn35.28:1.7": "Liepsnoja aistros ugnimi, neapykantos ugnimi, paklydimo ugnimi, liepsnoja gimimu, senėjimu, mirtimi, liūdesiu, raudojimu, skausmu, nepasitenkinimu, neviltimi, aš sakau. ",
  "sn35.28:1.8": "Ausis liepsnoja … Nosis liepsnoja … Liežuvis liepsnoja … Kūnas liepsnoja … ",
  "sn35.28:1.9": "",
  "sn35.28:1.11": "Protas, vienuoliai, liepsnoja, proto objektai liepsnoja, proto sąmonė liepsnoja, proto sąlytis liepsnoja. Taip pat jausmo tonas, kuris gimsta dėl sąlyčio su protu – malonus, nemalonus ar nei malonus, nei nemalonus – jis irgi liepsnoja. ",
  "sn35.28:1.12": "Liepsnoja kuo? ",
  "sn35.28:1.13": "Liepsnoja aistros ugnimi, neapykantos ugnimi, paklydimo ugnimi, liepsnoja gimimu, senėjimu, mirtimi, liūdesiu, raudojimu, skausmu, nepasitenkinimu, neviltimi, aš sakau. ",
  "sn35.28:1.14": "Tai matydamas, vienuoliai, apmokytas tauriųjų mokinys nusivilia ir akimi, nusivilia ir formomis, nusivilia ir akies sąmone, nusivilia ir akies sąlyčiu, taip pat ir jausmu, kuris gimsta dėl sąlyčio su akimi – maloniu, skausmingu ar nei maloniu, nei skausmingu – nusivilia ir juo … ",
  "sn35.28:1.15": "Taip pat ir jausmu, kuris gimsta dėl proto sąlyčio – maloniu, skausmingu ar nei maloniu, nei skausmingu – nusivilia ir juo. ",
  "sn35.28:1.16": "Nusivylus išblėsta aistra. Išblėsus aistrai išsilaisvinama. Išsilaisvinus ateina žinojimas, kad yra išsilaisvinta. ",
  "sn35.28:1.17": "Jis supranta, kad panaikintas (kitas) gimimas, nugyventas šventas gyvenimas, padaryta tai, kas turi būti padaryta, nebebus čia daugiau būties. ",
  "sn35.28:2.1": "Štai ką pasakė Palaimintasis. ",
  "sn35.28:2.2": "Patenkinti tie vienuoliai džiaugėsi Palaimintojo žodžiais. ",
  "sn35.28:2.3": "Ir tuo pat metu, kai buvo išdėstomas šis išaiškinimas, to tūkstančio vienuolių protai dėl nesisavinimo išsilaisvino nuo ydų. "
}