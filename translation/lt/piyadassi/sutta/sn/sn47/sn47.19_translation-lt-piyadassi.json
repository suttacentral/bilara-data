{
  "sn47.19:0.1": "Pagal temą susijusių suttų rinkinys 47 ",
  "sn47.19:0.2": "2. Nalanda ",
  "sn47.19:0.3": "17. Sėdaka ",
  "sn47.19:1.1": "Kartą Palaimintasis buvo apsistojęs sumbhų krašte prie sumbhų miestelio Sėdaka. ",
  "sn47.19:1.2": "Ten gi Palaimintasis kreipėsi į vienuolius: ",
  "sn47.19:1.3": "„Kadaise, vienuoliai, vienas ekvilibristas iškėlęs bambuko lazdą kreipėsi į savo padėjėją Medakathaliką: ",
  "sn47.19:1.4": "„Brangusis Medakathalika, užsilipk ant lazdos ir atsistok man ant pečių!” ",
  "sn47.19:1.5": "Atsakęs ekvilibristui „gerai, mokytojau,” padėjėjas Medakathalika užsilipo ant lazdos ir atsistojo ant mokytojo pečių. ",
  "sn47.19:1.6": "Tuomet, vienuoliai, ekvilibristas tarė padėjėjui Medakathalikai: ",
  "sn47.19:1.7": "„Brangusis Medakathalika, saugok mane, o aš saugosiu tave! ",
  "sn47.19:1.8": "Taip, prižiūrėdami vienas kitą, saugodami vienas kitą, parodysime savo meną, užsidirbsime ir sėkmingai nusileisime nuo bambuko lazdos.” ",
  "sn47.19:1.9": "Kai tai buvo pasakyta, vienuoliai, padėjėjas Medakathalika tarė ekvilibristui: ",
  "sn47.19:1.10": "„Kad, mokytojau, bus ne taip. ",
  "sn47.19:1.11": "Jūs, mokytojau, saugokite save, o aš saugosiu save. ",
  "sn47.19:1.12": "Taip, prižiūrėdami patys save, parodysime savo meną, užsidirbsime ir sėkmingai nusileisime nuo bambuko lazdos.” ",
  "sn47.19:2.1": "Ir (teisingas) būdas čia,” – tarė Palaimintasis, – „yra tas, apie kurį padėjėjas Medakathalika pasakė mokytojui. ",
  "sn47.19:2.2": "„Saugosiu save”, – vienuoliai, su tokia mintimi reiktų praktikuoti atidos sritis. ",
  "sn47.19:2.3": "„Saugosiu kitus” – su tokia mintimi reiktų praktikuoti atidos sritis. ",
  "sn47.19:2.4": "Saugantysis save, vienuoliai, saugo kitus, saugantysis kitus, saugo save. ",
  "sn47.19:3.1": "Ir kaip, vienuoliai, saugantysis save saugo kitus? ",
  "sn47.19:3.2": "(Keturių atidos sričių) taikymu, lavinimu, dažnu praktikavimu – ",
  "sn47.19:3.3": "taip, vienuoliai, saugantysis save saugo kitus. ",
  "sn47.19:3.4": "Ir kaip, vienuoliai, saugantysis kitus saugo save? ",
  "sn47.19:3.5": "Kantrybe, nežalojimu, geraširdiškumu sklidinu protu ir atjauta – ",
  "sn47.19:3.6": "taip, vienuoliai, saugantysis kitus saugo save. ",
  "sn47.19:3.7": "„Saugosiu save”, – vienuoliai, su tokia mintimi reiktų praktikuoti atidos sritis. ",
  "sn47.19:3.8": "„Saugosiu kitus,” – su tokia mintimi reiktų praktikuoti atidos sritis. ",
  "sn47.19:3.9": "Saugantysis save, vienuoliai, saugo kitus, saugantysis kitus, saugo save. "
}