{
  "sn53.1-12:0.1": "Pagal temą susijusių suttų rinkinys 53 ",
  "sn53.1-12:0.2": "1. Skyrius apie Gangą ir kitas upes ",
  "sn53.1-12:0.3": "1-12. Džhana ir t.t. ",
  "sn53.1-12:1.1": "Savatthyje. ",
  "sn53.1-12:1.2": "Ten gi … ",
  "sn53.1-12:1.3": "Keturios, vienuoliai, yra džhanos. ",
  "sn53.1-12:1.4": "Kokios keturios? ",
  "sn53.1-12:1.5": "Čia, vienuoliai, vienuolis, atsiskyręs nuo juslinių malonumų, atsiskyręs nuo nedorų būsenų, pasiekia pirmąją džhaną ir būna joje, su (proto) kreipimu, išlaikymu bei su iš atsiskyrimo gimusiomis ekstaze ir palaima. ",
  "sn53.1-12:1.6": "Kai liaunasi (proto) kreipimas ir išlaikymas, būdamas su iš vidaus nurimusiu protu sutelktu į vieną (objektą), jis (vienuolis) pasiekia antrąją džhaną ir būna joje, kur nėra (proto) kreipimo ir išlaikymo, bet yra iš sutelkties gimusios ekstazė ir palaima. ",
  "sn53.1-12:1.7": "Ekstazei išblėsus, vienuolis būna pusiausviro proto, atidus ir aiškiai suprantantis, jis visa esybe patiria palaimą. Jis pasiekia trečiąją džhaną ir būna joje. Taurieji nupasakoja tai taip: „Jis būna laimingas, pusiausviro proto ir atidus”. ",
  "sn53.1-12:1.8": "Atsikratęs malonių ir nemalonių (pojūčių), peržengęs ankstesnius laimę ir nusiminimą, jis pasiekia ketvirtąją džhaną ir būna joje, ten, kur nėra nemalonių ar malonių (pojūčių), bet yra atidos išgryninta proto pusiausvyra. ",
  "sn53.1-12:1.9": "Šios, vienuoliai, yra keturios, džhanos. ",
  "sn53.1-12:2.1": "Panašiai, vienuoliai, kaip Gangos upė linksta link rytų, krypsta link rytų, šlyja link rytų, ",
  "sn53.1-12:2.2": "lygiai gi, vienuoliai, taip ir vienuolis vystantis, praktikuojantis keturias džhanas  linksta link <i lang='pi' translate='no'>nibbānos</i>, krypsta link <i lang='pi' translate='no'>nibbānos</i>, šlyja link <i lang='pi' translate='no'>nibbānos</i>. ",
  "sn53.1-12:2.3": "Ir kaip, vienuoliai, vienuolis vystantis, praktikuojantis keturias džhanas  linksta link <i lang='pi' translate='no'>nibbānos</i>, krypsta link <i lang='pi' translate='no'>nibbānos</i>, šlyja link <i lang='pi' translate='no'>nibbānos</i>? ",
  "sn53.1-12:2.4": "Čia vienuoliai, vienuolis, atsiskyręs nuo juslinių malonumų, atsiskyręs nuo nedorų būsenų, pasiekia pirmąją džhaną ir būna joje, su (proto) kreipimu, išlaikymu bei su iš atsiskyrimo gimusiomis ekstaze ir palaima. ",
  "sn53.1-12:2.5": "Kai liaunasi (proto) kreipimas ir išlaikymas … jis pasiekia antrąją džhaną … ",
  "sn53.1-12:2.6": "trečiąją džhaną … ",
  "sn53.1-12:2.7": "jis pasiekia ketvirtąją džhaną, kurioje nėra nemalonių ar malonių (pojūčių), bet yra atidos išgryninta lygiažiūra, ir būna joje. ",
  "sn53.1-12:2.8": "Štai taip, vienuoliai, vienuolis vystantis, praktikuojantis keturias džhanas linksta link <i lang='pi' translate='no'>nibbānos</i>, krypsta link <i lang='pi' translate='no'>nibbānos</i>, šlyja link <i lang='pi' translate='no'>nibbānos</i>. ",
  "sn53.1-12:2.10": "(Likusios skyriaus suttos yra analogiškos šiai. Skiriasi tik upės ir jų kryptys, kaip SN 45.91–102.) ",
  "sn53.1-12:3.1": "Šešios linkstą link rytų, ",
  "sn53.1-12:3.2": "šešios link vandenyno. ",
  "sn53.1-12:3.3": "Kartu du šešetukai sudaro dvylika, ",
  "sn53.1-12:3.4": "ir taip perskaitomas šis skyrius. "
}