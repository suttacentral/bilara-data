{
  "sn15.20:0.1": "Pagal temą susijusių suttų rinkinys 15 ",
  "sn15.20:0.2": "2. Antrasis skyrius ",
  "sn15.20:0.3": "Vėpulos kalnas ",
  "sn15.20:1.1": "Kartą Palaimintasis buvo apsistojęs netoli Radžagahos, ant Grifų viršukalnės kalno. ",
  "sn15.20:1.2": "Ir štai Palaimintasis kreipėsi į vienuolius: ",
  "sn15.20:1.3": "„Vienuoliai!” ",
  "sn15.20:1.4": "„Taip, Garbusis,” – atsakė Palaimintajam tie vienuoliai. ",
  "sn15.20:1.5": "Palaimintasis štai ką pasakė: ",
  "sn15.20:2.1": "„Vienuoliai, neįsivaizduojama kada buvo šios _samsaros_ pradžia. ",
  "sn15.20:2.2": "Neįmanoma praeity nurodyti trikdomų neišmanymo, esančių troškimo pančiuose, besiblaškančių, klajojančių _samsaroje_, būtybių pradžią. ",
  "sn15.20:2.3": "Buvo laikas, vienuoliai, kai šio Vėpulos kalno pavadinimas buvo Pačinavamsa. ",
  "sn15.20:2.4": "Tais laikais, vienuoliai, čionykščius žmones vadino tivarais. ",
  "sn15.20:2.5": "Tivarų, vienuoliai, gyvenimo trukmė buvo keturiasdešimt tūkstančių metų. ",
  "sn15.20:2.6": "Tivarai, vienuoliai, įlipdavo į Pačinavamsos kalną per keturias dienas ir nusileisdavo – per keturias dienas. ",
  "sn15.20:2.7": "Tais laikais, vienuoliai, tobulai nušvitęs _arahantas_ Palaimintasis Kakusanda pasirodė pasaulyje. ",
  "sn15.20:2.8": "Tobulai nušvitęs, vienuoliai, _arahantas_ Palaimintasis Kakusanda turėjo porą vyriausių mokinių vardais Vidhura ir Sandžyva – didingą porą. ",
  "sn15.20:2.9": "Bet pažvelkite, vienuoliai, to kalno pavadinimas dingo, tie žmonės mirė, o Palaimintasis galutinai užgeso. ",
  "sn15.20:2.10": "Taip nepastovu, vienuoliai, yra tai, kas sąlygota, ",
  "sn15.20:2.11": "taip nepatvaru, vienuoliai, yra tai, kas sąlygota, ",
  "sn15.20:2.12": "taip nepatikima, vienuoliai, yra tai, kas sąlygota. ",
  "sn15.20:2.13": "Ir to, vienuoliai, tikrai jau pakanka nusivilti visais sąlygotais dalykais, pakanka aistrai užgesinti, pakanka išsilaisvinti (iš _samsaros_).” ",
  "sn15.20:3.1": "Buvo laikas, vienuoliai, kai šio Vėpulos kalno pavadinimas buvo Vankaka. ",
  "sn15.20:3.2": "Tais laikais, vienuoliai, čionykščius žmones vadino rohitais. ",
  "sn15.20:3.3": "Rohitų, vienuoliai, gyvenimo trukmė buvo trisdešimt tūkstančių metų. ",
  "sn15.20:3.4": "Rohitai, vienuoliai, įlipdavo į Vankakos kalną per tris dienas ir nusileisdavo – per tris dienas. ",
  "sn15.20:3.5": "Tais laikais, vienuoliai, tobulai nušvitęs arahantas Palaimintasis Konagamana pasirodė pasaulyje. ",
  "sn15.20:3.6": "Tobulai nušvitęs, vienuoliai, _arahantas_ Palaimintasis Konagamana turėjo porą vyriausių mokinių vardaisBhijosa ir Utara – didingą porą. ",
  "sn15.20:3.7": "Bet pažvelkite, vienuoliai, to kalno pavadinimas dingo, tie žmonės mirė, o Palaimintasis galutinai užgeso. ",
  "sn15.20:3.8": "Taip nepastovu, vienuoliai, yra tai, kas sąlygota… ",
  "sn15.20:3.9": "pakanka išsilaisvinti (iš _samsaros_). ",
  "sn15.20:4.1": "Buvo laikas, vienuoliai, kai šio Vėpulos kalno pavadinimas buvo Supasa. ",
  "sn15.20:4.2": "Tais laikais, vienuoliai, čionykščius žmones vadino supijais. ",
  "sn15.20:4.3": "Supijų, vienuoliai, gyvenimo trukmė buvo dvidešimt tūkstančių metų. ",
  "sn15.20:4.4": "Supijai, vienuoliai, įlipdavo į Supasos kalną per dvi dienas ir nusileisdavo – per dvi dienas. ",
  "sn15.20:4.5": "Tais laikais, vienuoliai, tobulai nušvitęs _arahantas_ Palaimintasis Kasapa pasirodė pasaulyje. ",
  "sn15.20:4.6": "Tobulai nušvitęs, vienuoliai, _arahantas_ Palaimintasis Kasapa turėjo porą vyriausių mokinių vardais Tisa ir Bharadvadžia – didingą porą. ",
  "sn15.20:4.7": "Bet pažvelkite, vienuoliai, to kalno pavadinimas dingo, tie žmonės mirė, o Palaimintasis galutinai užgeso. ",
  "sn15.20:4.8": "Taip nepastovu, vienuoliai, yra tai, kas sąlygota, ",
  "sn15.20:4.9": "taip nepatvaru, vienuoliai, yra tai, kas sąlygota… ",
  "sn15.20:4.10": "pakanka išsilaisvinti (iš _samsaros_). ",
  "sn15.20:5.1": "Šiais laikas, vienuoliai, šio Vėpulos kalno pavadinimas yra Vėpula. ",
  "sn15.20:5.2": "Šiais laikais, vienuoliai, čionykščius žmones vadina magadhakais. ",
  "sn15.20:5.3": "Magadhakų, vienuoliai, gyvenimo trukmė yra trumpa, ribota, greitai prabėganti, ",
  "sn15.20:5.4": "gyvenantysis ilgai nugyvena šimtą metų ar šiek tiek daugiau. ",
  "sn15.20:5.5": "Magadhakai, vienuoliai, greitai įlipa į Vėpulos kalną ir greitai nusileidžia. ",
  "sn15.20:5.6": "Šias laikais, vienuoliai, tobulai nušvitęs _arahantas_ Palaimintasis pasirodė pasaulyje. ",
  "sn15.20:5.7": "Aš, vienuoliai, turiu porą vyriausių mokinių vardais Sariputa ir Mogalana – didingą porą. ",
  "sn15.20:5.8": "Ir ateis laikas, vienuoliai, kai šio kalno pavadinimas dings, kai šie žmonės mirs, o aš galutinai užgesiu. ",
  "sn15.20:5.9": "Taip nepastovu, vienuoliai, yra tai, kas sąlygota, ",
  "sn15.20:5.10": "taip nepatvaru, vienuoliai, yra tai, kas sąlygota, ",
  "sn15.20:5.11": "taip nepatikima, vienuoliai, yra tai, kas sąlygota. ",
  "sn15.20:5.12": "Ir to, vienuoliai, tikrai jau pakanka nusivilti visais sąlygotais dalykais, pakanka aistrai užgesinti, pakanka išsilaisvinti (iš _samsaros_).” ",
  "sn15.20:6.1": "Štai ką pasakė Palaimintasis. ",
  "sn15.20:6.2": "Tai pasakė Gerai Žengęs, o toliau mokytojas tarė štai ką: ",
  "sn15.20:7.1": "Tivarams – Pačinavamsa, ",
  "sn15.20:7.2": "rohitams – Vankaka, ",
  "sn15.20:7.3": "supijams – Supasa, ",
  "sn15.20:7.4": "a magadhijams – Vėpula. ",
  "sn15.20:8.1": "Ek, nepastovūs yra sąlygoti dalykai, ",
  "sn15.20:8.2": "jie turi prigimtį kilti ir nykti. ",
  "sn15.20:8.3": "Kilę, jie išnyksta, ",
  "sn15.20:8.4": "jų nurimimas – tai laimė.” "
}