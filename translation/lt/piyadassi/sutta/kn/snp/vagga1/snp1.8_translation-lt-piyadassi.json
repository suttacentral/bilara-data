{
  "snp1.8:0.1": "Suttų rinkinukas 1.8",
  "snp1.8:0.2": "Geraširdiškumas",
  "snp1.8:1.1": "Tai turėtų daryti tas, kuris turi prasmingų įgūdžių",
  "snp1.8:1.2": "ir supranta apie tą ramybės būvį (nibbaną).",
  "snp1.8:1.3": "Būdamas gebančiu, tiesiaširdžiu, atviru,",
  "snp1.8:1.4": "nuolankiu, lanksčiu ir nepasipūtusiu,",
  "snp1.8:2.1": "Nereikliu, neapsunkinančiu aplinkinių,",
  "snp1.8:2.2": "ne per daug užsiėmusiu ir gyvenančiu lengvai;",
  "snp1.8:2.3": "Su nurimusiomis juslėmis, praktišku,",
  "snp1.8:2.4": "eįžūliu, bei nenunešamu minios jausmu,",
  "snp1.8:3.1": "Jis turėtų vengti bet kokio, kad ir nežymaus,",
  "snp1.8:3.2": "išmintingųjų smerkiamo elgesio.",
  "snp1.8:3.3": "„Tegul visos būtybės būna sveikos ir saugios,",
  "snp1.8:3.4": "tegul visos būtybės būna laimingos!",
  "snp1.8:4.1": "Kad ir kokios gyvos būtybės,",
  "snp1.8:4.2": "silpnos, ar tvirtos - be jokių išimčių;",
  "snp1.8:4.3": "Kad ir ilgos ar milžiniškos,",
  "snp1.8:4.4": "vidutinio ilgio, ar trumpos, smulkutės ar didelės,",
  "snp1.8:5.1": "Matomos ar nematomos,",
  "snp1.8:5.2": "tolimos ar artimos,",
  "snp1.8:5.3": "Ar gimusios, ar  dar gimsiančios,",
  "snp1.8:5.4": "tegul visos būtybės būna laimingos!",
  "snp1.8:6.1": "Tegul niekas kito neapgaudinėja,",
  "snp1.8:6.2": "egul niekas nieko nežemina niekur,",
  "snp1.8:6.3": "Bei dėl pykčio ir neapykantos apimto proto",
  "snp1.8:6.4": "niekas nelinki kitam blogo!”",
  "snp1.8:7.1": "Kaip mama saugotų vaiką, vienintelį vaiką,",
  "snp1.8:7.2": "kad ir savo gyvybės kaina,",
  "snp1.8:7.3": "Lygiai taip, tegul jis vysto beribį protą ",
  "snp1.8:7.4": "visų gyvųjų būtybių atžvilgiu.",
  "snp1.8:8.1": "Tegul vysto jis begalinį širdies gerumą",
  "snp1.8:8.2": "visą pasaulį aprepiantį,",
  "snp1.8:8.3": "Į viršų, žemyn, aplink,",
  "snp1.8:8.4": "be ribų, be neapykantos, be priešiškumo.",
  "snp1.8:9.1": "Ir stovėdamas, ir eidamas, ir sėdėdamas,",
  "snp1.8:9.2": "ir gulėdamas, iki kol neapsnūsta,",
  "snp1.8:9.3": "Te jis ryžtasi būti su tokia atida –",
  "snp1.8:9.4": "tai šiame mokyme vadinama dieviškąja buveine.",
  "snp1.8:10.1": "Be klaidingų pažiūrų,",
  "snp1.8:10.2": "dorovingas, turintis tikros įžvalgos,",
  "snp1.8:10.3": "Atsikratęs prisirišimo prie juslinių malonumų,",
  "snp1.8:10.4": "nebeužgims jis moters įsčiose."
}