{
  "snp2.4:0.1": "Suttų rinkinukas 2.4",
  "snp2.4:0.2": "Sėkmė",
  "snp2.4:1.1": "Taip aš girdėjau.",
  "snp2.4:1.2": "Kartą Palaimintasis buvo apsistojęs Anathapindikos vienuolyne Džetos giraitėje netoli Savatthi.",
  "snp2.4:1.3": "Ir štai gilią naktį viena dievybė, neprilygstama šviesa nušvietusi visą Džetos girią, atėjo pas Palaimintąjį. Atėjusi pasveikino jį ir atsistojo iš šono.",
  "snp2.4:1.4": "Stovėdama gi iš šono ta dievybė ištarė Palaimintajam posmą:",
  "snp2.4:2.1": "Daugybė dievybių ir žmonių",
  "snp2.4:2.2": "mąsto apie sėkmę",
  "snp2.4:2.3": "trokšdami saugumo.",
  "snp2.4:2.4": "Prašau, paskelbk (kas yra) didžiausią sėkmę!",
  "snp2.4:3.1": "Nebendravimas su kvailiais,",
  "snp2.4:3.2": "bendravimas su išminčiais,",
  "snp2.4:3.3": "Ir pagerbimas tų, kas nusipelno pagerbimo –",
  "snp2.4:3.4": "tai yra didžiausia sėkmė.",
  "snp2.4:4.1": "Tinkama gyvenamoji vietovė,",
  "snp2.4:4.2": "anksčiau padaryti nuopelningi veiksmai",
  "snp2.4:4.3": "Ir teisingos krypties laikymasis –",
  "snp2.4:4.4": "tai yra didžiausia sėkmė.",
  "snp2.4:5.1": "Daug žinių ir įgūdžių,",
  "snp2.4:5.2": "aukštas drausmingumas",
  "snp2.4:5.3": "Ir geri žodžiai –",
  "snp2.4:5.4": "tai yra didžiausia sėkmė.",
  "snp2.4:6.1": "Rūpinimasis tėvais,",
  "snp2.4:6.2": "žmonos ir vaikų globojimas,",
  "snp2.4:6.3": "Ir ramūs darbai –",
  "snp2.4:6.4": "tai yra didžiausia sėkmė.",
  "snp2.4:7.1": "Dosnumas ir teisingas elgesys,",
  "snp2.4:7.2": "rūpinimasis artimaisiais",
  "snp2.4:7.3": "Ir nesmerktini veiksmai –",
  "snp2.4:7.4": "tai yra didžiausia sėkmė.",
  "snp2.4:8.1": "Vengimas ir susilaikymas nuo blogio,",
  "snp2.4:8.2": "susiturėjimas nuo svaiginančių gėrimų",
  "snp2.4:8.3": "Ir stropumas Dhammoje –",
  "snp2.4:8.4": "tai yra didžiausia sėkmė.",
  "snp2.4:9.1": "Pagarbumas ir nuolankumas,",
  "snp2.4:9.2": "pasitenkinimas, dėkingumas",
  "snp2.4:9.3": "Ir tinkamu laiku Dhammos klausymas –",
  "snp2.4:9.4": "tai yra didžiausia sėkmė.",
  "snp2.4:10.1": "Kantrumas ir paklusnumas,",
  "snp2.4:10.2": "atsiskyrėlių matymas",
  "snp2.4:10.3": "Ir savalaikis Dhammos aptarimas – ",
  "snp2.4:10.4": "tai yra didžiausia sėkmė.",
  "snp2.4:11.1": "Dvasinis užsidegimas ir skaistus gyvenimas,",
  "snp2.4:11.2": "taurinančių tikrovių matymas",
  "snp2.4:11.3": "Ir nibbanos pažinimas – ",
  "snp2.4:11.4": "tai yra didžiausia sėkmė.",
  "snp2.4:12.1": "Kai paliestas likimo staigmenų,",
  "snp2.4:12.2": "(jei) jo protas nesuvirpsi,",
  "snp2.4:12.3": "jis yra be liūdesio, nesuteptas ir saugus –",
  "snp2.4:12.4": "tai yra didžiausia sėkmė.",
  "snp2.4:13.1": "Visi, kas taip gyvena,",
  "snp2.4:13.2": "nenugalimi yra visur,",
  "snp2.4:13.3": "Kad ir kur eitų, jie yra saugus.",
  "snp2.4:13.4": "Jiems tai yra didžiausia sėkmė."
}