{
  "an3.76:0.1": "Zbiór mów według wyliczeń 3 ",
  "an3.76:0.2": "8. Rozdział z  Ānandą ",
  "an3.76:0.3": "Pierwsza mowa o stawaniu się ",
  "an3.76:1.1": "W tym czasie Czcigodny Ānanda przybył do Błogosławionego. Przybliżywszy się do Błogosławionego, złożył z wielkim szacunkiem ukłon, a następnie usiadł z boku. Siedząc obok, Czcigodny Ānanda rzekł do Błogosławionego: ",
  "an3.76:1.2": "„Mówi się »stawanie się, stawanie się«. ",
  "an3.76:1.3": "W jakiej mierze, Bhante, istnieje stawanie się?”. ",
  "an3.76:2.1": "„Jeśli nie byłoby dojrzewania kammy w dziedzinie sfery zmysłowej, czy stawanie się w sferze zmysłowej byłoby do poznania?”. ",
  "an3.76:2.2": "“Z pewnością nie, Bhante”. ",
  "an3.76:2.3": "„Kamma, Ānando, jest polem uprawnym, świadomość nasieniem, pragnienie lepką wilgocią. ",
  "an3.76:2.4": "Dla istot zaburzonych przez niewiedzę, zniewolonych przez pragnienie, świadomość ustanowiona jest w takiej niskiej dziedzinie. W ten sposób dochodzi do kolejnego stawania się w przyszłości i ponownych odrodzin. (…) ",
  "an3.76:3.1": "Jeśli nie byłoby dojrzewania kammy w dziedzinie sfery subtelnej materii, czy stawanie się w sferze subtelnej materii byłoby do poznania?”. ",
  "an3.76:3.2": "“Z pewnością nie, Bhante”. ",
  "an3.76:3.3": "„Kamma, Ānando, jest polem uprawnym, świadomość nasieniem, pragnienie lepką wilgocią. ",
  "an3.76:3.4": "Dla istot zaburzonych przez niewiedzę, zniewolonych przez pragnienie, świadomość ustanowiona jest w takiej środkowej dziedzinie. W ten sposób dochodzi do kolejnego stawania się w przyszłości i ponownych odrodzin. (…) ",
  "an3.76:4.1": "Jeśli nie byłoby dojrzewania kammy w dziedzinie sfery niematerialnej, czy stawanie się w sferze niematerialnej byłoby do poznania?”. ",
  "an3.76:4.2": "“Z pewnością nie, Bhante”. ",
  "an3.76:4.3": "„Kamma, Ānando, jest polem uprawnym, świadomość nasieniem, pragnienie lepką wilgocią. ",
  "an3.76:4.4": "Dla istot zaburzonych przez niewiedzę, zniewolonych przez pragnienie, świadomość ustanowiona jest w takiej doskonałej dziedzinie. W ten sposób dochodzi do kolejnego stawania się w przyszłości i ponownych odrodzin. ",
  "an3.76:4.5": "W ten sposób, Ānando, istnieje stawanie się”. ",
  "an3.76:4.6": "Szósta. "
}