{
  "an4.41:0.1": "Zbiór mów według wyliczeń 4 ",
  "an4.41:0.2": "5. Rozdział z Rohitassą ",
  "an4.41:0.3": "Mowa o rozwoju skupienia ",
  "an4.41:1.1": "„Mnisi, skupienie rozwija się na cztery sposoby. ",
  "an4.41:1.2": "Które to cztery? ",
  "an4.41:1.3": "Jest, mnisi, takie rozwijanie skupienia, które doskonalone, często praktykowane, prowadzi do przyjemnego przebywania w doczesności. ",
  "an4.41:1.4": "Jest, mnisi, takie rozwijanie skupienia, które doskonalone, często praktykowane, prowadzi do osiągnięcia wiedzy i wizji. ",
  "an4.41:1.5": "Jest, mnisi, takie rozwijanie skupienia, które doskonalone, często praktykowane, prowadzi do uważności i przejrzystego pojmowania. ",
  "an4.41:1.6": "Jest, mnisi, takie rozwijanie skupienia, które doskonalone, często praktykowane, prowadzi do zniszczenia skażeń. ",
  "an4.41:2.1": "Które to, mnisi, rozwijanie skupienia, które doskonalone, często praktykowane, prowadzi do przyjemnego przebywania w doczesności? ",
  "an4.41:2.2": "Tutaj, mnisi, mnich, oddzielony od przyjemności zmysłowych (…)  osiąga czwartą jhānę, która jest ani przyjemna, ani bolesna, i przebywa w niej z czystą uważnością dzięki zrównoważeniu. ",
  "an4.41:2.3": "Tym jest, mnisi, rozwijanie skupienia, które doskonalone, często praktykowane, prowadzi do przyjemnego przebywania w doczesności. ",
  "an4.41:3.1": "Które to, mnisi, rozwijanie skupienia, które doskonalone, często praktykowane, prowadzi do osiągnięcia wiedzy i wizji? ",
  "an4.41:3.2": "Tutaj, mnisi, mnich nakierowuje umysł na postrzeganie światła, postanawia postrzegać \nwszystko w świetle dziennym – ",
  "an4.41:3.3": "jak w dzień tak w nocy, jak w nocy tak za dnia. ",
  "an4.41:3.4": "Z tak wyraźnym i otwartym umysłem rozwija umysł przepełniony blaskiem. ",
  "an4.41:3.5": "Tym jest, mnisi, rozwijanie skupienia, które doskonalone, często praktykowane, prowadzi do osiągnięcia wiedzy i wizji. ",
  "an4.41:4.1": "Które to, mnisi, rozwijanie skupienia, które doskonalone, często praktykowane, prowadzi do uważności i przejrzystego pojmowania? ",
  "an4.41:4.2": "Tutaj, mnisi, znane jest mnichowi powstawanie odczuć, znane jest ich ustanawianie, znane jest ich zmierzanie ku zanikowi, ",
  "an4.41:4.3": "znane jest powstawanie rozpoznań (…) powstawanie myśli, znane jest ich ustanawianie, znane jest ich zmierzanie ku zanikowi. ",
  "an4.41:4.4": "Tym jest, mnisi, rozwijanie skupienia, które doskonalone, często praktykowane, prowadzi do uważności i przejrzystego pojmowania. ",
  "an4.41:5.1": "Które to, mnisi, rozwijanie skupienia, które doskonalone, często praktykowane, prowadzi do zniszczenia skażeń? ",
  "an4.41:5.2": "Tutaj, mnisi, mnich trwa, obserwując pojawianie się i przemijanie pięciu grup składowych, do których się lgnie: ",
  "an4.41:5.3": "»Oto forma materialna, oto początek formy materialnej, oto koniec \nformy materialnej, ",
  "an4.41:5.4": "oto odczucie, oto początek odczucia, oto koniec odczucia, ",
  "an4.41:5.5": "oto rozpoznawanie, oto początek rozpoznawania, oto koniec rozpoznawania, ",
  "an4.41:5.6": "oto wytworzenie umysłowe, oto początek wytworzenia umysłowego, oto koniec wytworzenia umysłowego, ",
  "an4.41:5.7": "oto świadomość, oto początek świadomości, oto koniec świadomości«. ",
  "an4.41:5.8": "Tym jest, mnisi, rozwijanie skupienia, które doskonalone, często praktykowane, prowadzi do zniszczenia skażeń. ",
  "an4.41:5.9": "Oto są, mnisi, cztery sposoby rozwijania skupienia. ",
  "an4.41:5.10": "To w związku z tym, mnisi, powiedziałem w Drodze do Najdalszego Brzegu w Pytaniach Puṇṇaki: ",
  "an4.41:6.1": "Kto świat wszerz i wzdłuż rozważył, ",
  "an4.41:6.2": "nie ma niczego w świecie, co by go wzburzyło. ",
  "an4.41:6.3": "Spokojny, pasją nieomroczony, wolny od zmartwień, bez tęsknot, ",
  "an4.41:6.4": "uznaję takiego, że jest tym, który starość i śmierć przekroczył.” ",
  "an4.41:6.5": "Pierwsza. "
}