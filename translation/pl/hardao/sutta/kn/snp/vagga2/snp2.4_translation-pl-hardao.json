{
  "snp2.4:0.1": "Kolekcja mów 2.4",
  "snp2.4:0.2": "Mowa o błogosławieństwie",
  "snp2.4:1.1": "Oto com usłyszał –",
  "snp2.4:1.2": "pewnego razu Błogosławiony przebywał niedaleko miasta Sāvatthi w klasztorze Anāthapiṇḍiki w gaju Jety.",
  "snp2.4:1.3": "W tym czasie pewna deva, w samym środku nocy, z niezrównaną wspaniałością rozświetliwszy swym blaskiem cały gaj Jety, przybyła do Błogosławionego. Przybliżywszy się, złożyła z wielkim szacunkiem ukłon i stanęła z boku.",
  "snp2.4:1.4": "Stojąc tak, zwróciła się do Błogosławionego w formie wierszowanej:",
  "snp2.4:2.1": "“Wielu bogów i ludzi,",
  "snp2.4:2.2": "rozmyślało nad tym, czym są błogosławieństwa,",
  "snp2.4:2.3": "poszukując szczęścia.",
  "snp2.4:2.4": "Proszę, powiedz nam, co jest błogosławieństwem najwyższym”.",
  "snp2.4:3.1": "“Nie identyfikuj się z głupcami,",
  "snp2.4:3.2": "bądź identyfikowany z mędrcami,",
  "snp2.4:3.3": "szanuj tych, którzy są zasłużenie szanowani –",
  "snp2.4:3.4": "to jest błogosławieństwo najwyższe.",
  "snp2.4:4.1": "W odpowiednim miejscu żyć,",
  "snp2.4:4.2": "nieustannie dobre zasługi czynić,",
  "snp2.4:4.3": "we właściwy sposób się doskonalić –",
  "snp2.4:4.4": "to jest błogosławieństwo najwyższe.",
  "snp2.4:5.1": "Mieć umiejętności i najwyższe poznanie,",
  "snp2.4:5.2": "udoskonalać się w moralnej dyscyplinie,",
  "snp2.4:5.3": "w mowie wysławiać się łagodnie –",
  "snp2.4:5.4": "to jest błogosławieństwo najwyższe.",
  "snp2.4:6.1": "Dla matki i ojca być pomocnym,",
  "snp2.4:6.2": "dla dzieci i żony być opiekuńczym,",
  "snp2.4:6.3": "zajęciem trudnić się nieskomplikowanym –",
  "snp2.4:6.4": "to jest błogosławieństwo najwyższe.",
  "snp2.4:7.1": "Być szczodrym, życie zgodne z Dhammą prowadzić,",
  "snp2.4:7.2": "o bliskie osoby troskliwie dbać,",
  "snp2.4:7.3": "nienagannych czynów dokonywać –",
  "snp2.4:7.4": "to jest błogosławieństwo najwyższe.",
  "snp2.4:8.1": "Od zła powstrzymywać się i stronić,",
  "snp2.4:8.2": "substancji odurzających unikać,",
  "snp2.4:8.3": "niestrudzenie Dhammę praktykować –",
  "snp2.4:8.4": "to jest błogosławieństwo najwyższe.",
  "snp2.4:9.1": "Mieć szacunek do innych i być skromnym,",
  "snp2.4:9.2": "zadowolonym oraz wdzięcznym,",
  "snp2.4:9.3": "słuchać Dhammy w czasie odpowiednim –",
  "snp2.4:9.4": "to jest błogosławieństwo najwyższe.",
  "snp2.4:10.1": "Być tolerancyjnym, do rad słuchania skorym,",
  "snp2.4:10.2": "mając wzór w każdym czcigodnym,",
  "snp2.4:10.3": "dyskutować o Dhammie w czasie odpowiednim –",
  "snp2.4:10.4": "to jest błogosławieństwo najwyższe.",
  "snp2.4:11.1": "Pilnie praktykować i czyste życie realizować,",
  "snp2.4:11.2": "Cztery Szlachetne Prawdy dostrzegać,",
  "snp2.4:11.3": "Nibbāny doświadczać –",
  "snp2.4:11.4": "to jest błogosławieństwo najwyższe.",
  "snp2.4:12.1": "Choć dotknięty przez światowe uwarunkowania,",
  "snp2.4:12.2": "czyj umysł pozostanie niezmącony,",
  "snp2.4:12.3": "ten wolny od smutków, z wyczerpanymi żądzami, w pełni jest zabezpieczony –",
  "snp2.4:12.4": "to jest błogosławieństwo najwyższe.",
  "snp2.4:13.1": "Ci, którzy dokonują tak pomyślnych czynów,",
  "snp2.4:13.2": "wszędzie są niezwyciężeni,",
  "snp2.4:13.3": "gdziekolwiek pójdą, są zaspokojeni –",
  "snp2.4:13.4": "to jest dla nich błogosławieństwo najwyższe”.",
  "snp2.4:13.5": "Czwarta – mowa o błogosławieństwie."
}