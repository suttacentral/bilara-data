{
  "pli-tv-bu-pm:0.1": "ປາລິສິກຂາບົດ ໒ ຄຳພີ ",
  "pli-tv-bu-pm:0.2": "ພິກຂຸປາຕິໂມກ ເຖລະວາດ ",
  "pli-tv-bu-pm:1.0": "ບຸບພະກອນ (ທຸລະທີ່ຕ້ອງເຮັດໃນທຳອິດ) ",
  "pli-tv-bu-pm:1.1": "ການປັດກວາດໂຮງອຸໂບສົດ ການໃຕ້ທຽນ ການຕັ້ງນ້ຳໃຊ້ນ້ຳຂ້ອຍ ແລະການປູຜ້ານັ່ງ; ",
  "pli-tv-bu-pm:1.2": "ຄື ອົງຂອງບຸບພະກອນຂອງອຸໂບສົດຖທັງ ໔ ຢ່າງ. ",
  "pli-tv-bu-pm:2.0": "ບຸບພະກິດ (ທຸລະທີ່ຕ້ອງເຮັດກ່ອນ) ",
  "pli-tv-bu-pm:2.1": "ການນຳສັນທະມາ ການບອກຄວາມບໍລິສຸດ ການບອກລະດູ ແລະການໃຫ້ໂອວາດພິກຂຸ; ",
  "pli-tv-bu-pm:2.2": "ຄື ອົງຂອງບຸບພະກິດທັງ ໔ ຢ່າງ. ",
  "pli-tv-bu-pm:3.0": "ຄວາມພັ່ງພ້ອມ ",
  "pli-tv-bu-pm:3.1": "ມີອົງ ໔ ຄື ເປັນມື້ອຸໂບສົດ ເປັນພິກຂຸຜູ້ຄວນເຖິງກຳ; ",
  "pli-tv-bu-pm:3.2": "ເປັນຜູ້ທີ່ບໍ່ຕ້ອງສະພາກາບັດ; ",
  "pli-tv-bu-pm:3.3": "ບຸກຄົນຜູ້ຄວນເວັ້ນ ບໍ່ມີໃນຫັດຖະບາດສົງນັ້ນ. ",
  "pli-tv-bu-pm:4.1": "ຂ້ານ້ອຍຂໍເຊື້ອເຊີນ ຜູ້ທໍາບຸບພະກອນບຸບພະກິດສຳເລັດດີແລ້ວທີ່ຢູ່ທີ່ນີ້ ຜູ້ພ້ອມພຽງກັນ ຜູ້ມີອາບັດອັນຖືກບອກເທສະໜາແລ້ວ ເພື່ອສວດປາຕິໂມກ ໂດຍອະນຸມັດແຫ່ງໝູ່ພິກຂຸສົງ. ",
  "pli-tv-bu-pm:5.0": "ນິທານຸດເທສະ (ຄຳຂະຫຍາຍຄວາມ) ",
  "pli-tv-bu-pm:5.1": "ຂ້າແຕ່ພິກຂຸສົງຜູ້ຈະເລີນ ຂໍຈົ່ງຟັງເຖີດ. ",
  "pli-tv-bu-pm:5.2": "ອຸໂບສົດມື້ນີ້ທີ່ ໑໕, ",
  "pli-tv-bu-pm:5.3": "ຖ້າຄວາມພັ່ງພ້ອມຂອງສົງເຖິງທີ່ແລ້ວ ເຮົາທັງຫຼາຍຄວນເຮັດອຸໂບສົດ ຄວນສະແດງຊຶ່ງປາຕິໂມກນຳກັນ. ",
  "pli-tv-bu-pm:6.1": "ບຸບພະກິດອັນໃດໆ ຂອງສົງກໍເຮັດສຳເລັດແລ້ວບໍ? ",
  "pli-tv-bu-pm:6.2": "ທ່ານທັງຫຼາຍຄວນບອກຄວາມບໍລິສຸດ, ",
  "pli-tv-bu-pm:6.3": "ຂ້ານ້ອຍຈັກສະແດງຊຶ່ງປາຕິໂມກ, ",
  "pli-tv-bu-pm:6.4": "ອັນພວກເຮົາທັງຫລາຍ ຈົ່ງຟັງ ຈົ່ງໃສ່ໃຈຊຶ່ງປາຕິໂມກນັ້ນ ໃຫ້ສຳເລັດປະໂຫຍດ. ",
  "pli-tv-bu-pm:6.5": "ຜູ້ໃດຫາກມີອາບັດ ຜູ້ນັ້ນກໍຄວນເປີດເຜີຍເສຍ, ",
  "pli-tv-bu-pm:6.6": "ເມື່ອອາບັດບໍ່ມີ ກໍຄວນນິ່ງຢູ່, ",
  "pli-tv-bu-pm:6.7": "ກໍເພາະຄວາມເປັນຜູ້ນິ່ງແລ ຂ້ານ້ອຍຈັກຮູ້ວ່າທ່ານທັງຫຼາຍວ່າ ເປັນຜູ້ບໍລິສຸດ. ",
  "pli-tv-bu-pm:6.8": "ກໍການສວດປະກາດໃຫ້ໄດ້ຍິນມີກຳນົດ ໓ ເທື່ອ ໃນບໍລິສັດເຫັນຄືນີ້ຢ່າງນີ້ ເປັນເໝືອນຖືກຖາມຕອບສະເພາະອົງ. ",
  "pli-tv-bu-pm:6.9": "ກໍພິກຂຸໃດເມື່ອສວດປະກາດຈົບເທື່ອທີ່ ໓ ລະນຶກ (ອາບັດ) ໄດ້ຢູ່ ບໍ່ເປີດເຜີຍອາບັດຊຶ່ງມີຢູ່ ຮູ້ຕົວວ່າກ່າວບໍ່ຈິງຄວາມຜິດຍ່ອມມີແກ່ທ່ານນັ້ນ. ",
  "pli-tv-bu-pm:6.10": "ທ່ານທັງຫຼາຍ ກໍຮູ້ຕົວວ່າກ່າວເທັດແລ ພຣະຜູ້ມີພຣະພາກເຈົ້າເວົ້າວ່າ ເປັນທຳທີ່ເຮັດອັນຕະລາຍ, ",
  "pli-tv-bu-pm:6.11": "ເພາະສະນັ້ນ ເມື່ອພິກຂຸຕ້ອງອາບັດແລ້ວລະນຶກໄດ້ ຫວັງຄວາມບໍລິສຸດ ຄວນເປີດເຜີຍອາບັດຊຶ່ງມີຢູ່, ",
  "pli-tv-bu-pm:6.12": "ເພາະການເປີດເຜີຍອາບັດແລ້ວ ຄວາມສະບາຍຍ່ອມມີແກ່ທ່ານ. ",
  "pli-tv-bu-pm:7.1": "ຂ້ານ້ອຍພຽງສະແດງໂດຍສະຫລຸບເທົ່ານັ້ນ ໃນຂໍ້ຄວາມເບື້ອງຕົ້ນ. ",
  "pli-tv-bu-pm:7.2": "ຂ້ານ້ອຍຂໍຖາມທ່ານທັງຫຼາຍ ໃນຂໍ້ເຫຼົ່ານັ້ນ ທ່ານທັງຫຼາຍເປັນຜູ້ບໍລິສຸດແລ້ວບໍ່? ",
  "pli-tv-bu-pm:7.3": "ຂ້ານ້ອຍຊໍຖາມແມ່ນວ່າເທື່ອທີ່ ໒ ທ່ານທັງຫຼາຍເປັນຜູ້ບລຶສຸດແລ້ວບໍ່? ",
  "pli-tv-bu-pm:7.4": "ຂ້ານ້ອຍຊໍຖາມແມ່ນວ່າເທື່ອທີ່ ໓ ທ່ານທັງຫຼາຍເປັນຜູ້ບລຶສຸດແລ້ວບໍ່? ",
  "pli-tv-bu-pm:7.5": "ທ່ານທັງຫຼາຍເປັນຜູ້ບລຶສຸດໃນຂໍ້ເຫຼົ່ານີ້ແລ້ວ ເຫດນັ້ນຈຶ່ງນິ່ງ ຂ້ານ້ອຍຊົງຄວາມນີ້ໄວ້ດ້ວຍຢ່າງນີ້. ",
  "pli-tv-bu-pm:7.6": "ຂໍ້ຄວາມເບື້ອງຕົ້ນ ສຸດແລ້ວ. ",
  "pli-tv-bu-pm:8.0": "ປາຣາຊິກຸທະເທສະ ",
  "pli-tv-bu-pm:8.1": "ອາບັດທັງຫຼາຍຊື່ວ່າປາຣາຊິກ ໔ ເຫຼົ່ານີ້ ຍ່ອມມາສູ່ອຸດເທດໃນປາຕິໂມກນັ້ນ. ",
  "pli-tv-bu-pm:9.0": "ປາຣາຊິກ ໑. ເມຖຸນທຳ ",
  "pli-tv-bu-pm:9.1": "ອັນນຶ່ງ ພິກຂຸໃດເຖິງພ້ອມດ້ວຍສິກຂາທຳນຽມລ້ຽງຊີບຮ່ວມກັນ ຂອງພິກຂຸທັງຫຼາຍຍັງບໍ່ກ່າວຄືນສິກຂາ ບໍ່ໄດ້ເຮັດໃຫ້ແຈ້ງຄວາມເປັນຜູ້ຖອຍກຳລັງ (ຄື ຄວາມທໍ້ແທ້) ຄວນເສບເມຖຸນທຳ ໂດຍທີ່ສຸດແມ່ນວ່າໃນດິຣັດສານຕົວເມຽ ພິກຂຸນີ້ຕ້ອງອາບັດປາຣາຊິກ ບໍ່ມີສັງວາດ. ",
  "pli-tv-bu-pm:10.0": "ປາຣາຊິກ ໒. ອທິນນາທານ ",
  "pli-tv-bu-pm:10.1": "ອັນນຶ່ງ ພິກຂຸໃດຖືເອົາຊັບອັນເຈົ້າຂອງບໍ່ໄດ້ໃຫ້ ເປັນສ່ວນໂຈນກຳ ຈາກເຮືອນກໍດີຈາກປ່າກໍດີ, ",
  "pli-tv-bu-pm:10.2": "ພຣະລາຊາຈັບໂຈນໄດ້ແລ້ວ ຂ້າເສຽແດ່ ຈຳຂັງໄວ້ແດ່ ເນລະເທດເສຽແດ່ ດ້ວຍປັບໂທດວ່າ ເຈົ້າເປັນໂຈນ ເຈົ້າເປັນຄົນພານ ເຈົ້າເປັນຄົນຫຼົງ ເຈົ້າເປັນຄົນຂະໂມຍ ດັ່ງນີ້ ເພາະຖືເອົາຊັບອັນເຈົ້າຂອງບໍ່ໄດ້ໃຫ້ເຫັນປານໃດ ພິກຂຸຖືເອົາຊັບອັນເຈົ້າຂອງບໍ່ໄດ້ໃຫ້ເຫັນຄືນັ້ນ ",
  "pli-tv-bu-pm:10.3": "ແມ່ນວ່າພິກຂຸນີ້ ກໍຕ້ອງອາບັຕິປາຣາຊິກ ຫາສັງວາດບໍ່ໄດ້. ",
  "pli-tv-bu-pm:11.0": "ປາຣາຊິກ ໓. ມນຸດສະວິຄກະຫະ ",
  "pli-tv-bu-pm:11.1": "ອັນນຶ່ງ ພິກຂຸໃດແກ້ງພາກກາຍມະນຸດຈາກຊີວິດຫຼືສະແຫວງຫາສັດຕຣາອັນຈະນຳ (ຊີວິດ) ເສຽໃຫ້ແກ່ກາຍມະນຸດນັ້ນ ຫຼືພັນະນາທ່ານແຫ່ງຄວາມຕາຍຫຼືຊັກຊວນເພື່ອຄວາມຕາຍດ້ວຍຄຳວ່າ ",
  "pli-tv-bu-pm:11.2": "“ແນ່ະ ນາຍຜູ້ເປັນຊາຍ ມີປະໂຫຍດຫຍັງແກ່ທ່ານດ້ວຍຊີວິດອັນຊົ່ວນີ້ ທ່ານຕາຍເສຽດີກວ່າເປັນຢູ່”, ",
  "pli-tv-bu-pm:11.3": "ດັ່ງນີ້ນາງມີຈິດໃຈ ມີຈິດດຳລິຢ່າງນີ້ ພັນະນາທ່ານແຫ່ງຄວາມຕາຍກໍດີ ຊັກຊວນເພື່ອຄວາມຕາຍກໍດີ ໂດຍຫຼາຍໄນ, ",
  "pli-tv-bu-pm:11.4": "ແມ່ນວ່າພິກຂຸນີ້ ກໍຕ້ອງອາບັດປາຣາຊິກ ຫາສັງວາດບໍ່ໄດ້. ",
  "pli-tv-bu-pm:12.0": "ປາຣາຊິກ ໔. ອຸດຕະຣິມະນຸດສະທຳ ",
  "pli-tv-bu-pm:12.1": "ອັນນຶ່ງ ພິກຂຸໃດບໍ່ຮູ້ສະເພາະ (ຄືບໍ່ຮູ້ຈິງ) ກ່າວອວດອຸດຕະຣິມະນຸດສະທຳ ອັນເປັນຄວາມເຫັນຢ່າງປະເສີດ ຢ່າງສາມາດນ້ອມເຂົ້າໃນຕົວວ່າ ຂ້ານ້ອຍຮູ້ຢ່າງນີ້ ຂ້ານ້ອຍເຫັນຢ່າງນີ້, ",
  "pli-tv-bu-pm:12.2": "ຄັ້ນສະໄໝອື່ນ ແຕ່ນັ້ນ ອັນຜູ້ໃດ ຜູ້ໜຶ່ງ ເຊື່ອກໍຕາມ ບໍ່ເຊື່ອກໍຕາມ ກໍເປັນອັນຕ້ອງອາບັດແລ້ວ ມຸ່ງຄວາມໝົດຈົດ (ຄື ພົ້ນໂທດ) ຈະຄວນກ່າວຢ່າງນີ້ວ່າ “ແນ່ະທ່ານ ຂ້ານ້ອຍບໍ່ຮູ້ ໄດ້ກ່າວວ່າ ຮູ້ ບໍ່ເຫັນໄດ້ກ່າວວ່າເຫັນໄດ້ເວົ້າພ່ອຍໆ ເປັນບໍ່ຈິງບໍ່ໆ”, ",
  "pli-tv-bu-pm:12.3": "ເວັ້ນໄວ້ແຕ່ວ່າສຳຄັນວ່າໄດ້ບັນລຸ, ",
  "pli-tv-bu-pm:12.4": "ແມ່ນວ່າພິກຂຸນີ້ ກໍເປັນປາຣາຊິກ ຫາສັງວາດບໍ່ໄດ້. ",
  "pli-tv-bu-pm:13.1": "ທ່ານທັງຫຼາຍ ປາຣາຊິກ ໔ ອັນຂ້ານ້ອຍໄດ້ສະແດງຂຶ້ນແລ້ວແລ. ",
  "pli-tv-bu-pm:13.2": "ພິກຂຸຕ້ອງເຫຼົ່າໄດເລົ່າ ອັນໃດອັນໜຶ່ງແລ້ວຍ່ອມບໍ່ໄດ້ສັງວາດກັບດ້ວຍພິກຂຸທັງຫຼາຍ ",
  "pli-tv-bu-pm:13.3": "ເໝືອນຢ່າງແຕ່ກ່ອນ ຕ້ອງອາບັດປາຣາຊິກ ບໍ່ມີສັງວາດ. ",
  "pli-tv-bu-pm:13.4": "ຂ້ານ້ອຍຖາມທ່ານທັງຫຼາຍ ໃນຂໍ້ເຫຼົ່ານັ້ນທ່ານທັງຫຼາຍເປັນຜູ້ບໍຣິສຸດແລ້ວຫຼື?, ",
  "pli-tv-bu-pm:13.5": "ຂ້ານ້ອຍຖາມທ່ານທັງຫຼາຍແມ່ນວ່າເທື່ອທີ່ ໒ ທ່ານທັງຫຼາຍເປັນຜູ້ບໍຣິສຸດແລ້ວຫຼື?, ",
  "pli-tv-bu-pm:13.6": "ຂ້ານ້ອຍຖາມທ່ານທັງຫຼາຍແມ່ນວ່າເທື່ອທີ່ ໓ ທ່ານທັງຫຼາຍເປັນຜູ້ບໍຣິສຸດແລ້ວຫຼື?, ",
  "pli-tv-bu-pm:13.7": "ທ່ານທັງຫຼາຍເປັນຜູ້ບໍຣິສຸດໃນຂໍ້ເຫຼົ່ານີ້ແລ້ວ ເຫດນັ້ນຈຶ່ງນິ່ງ ຂ້ານ້ອຍຊົງຄວາມນີ້ໄວ້ດ້ວຍຢ່າງນີ້. ",
  "pli-tv-bu-pm:13.8": "ປາຣາຊິກ ສຸດແລ້ວ ",
  "pli-tv-bu-pm:14.0": "ສັງຄາທິເສສຸດເທໂສ ",
  "pli-tv-bu-pm:14.1": "ທ່ານທັງຫຼາຍ ຊື່ສັງຄາທິເສດ ໑໓ ເຫຼົ່ານີ້ແລ ຍ່ອມມາສູ່ອຸດເທດ. ",
  "pli-tv-bu-pm:15.0": "ສັງຄາທິເສດ ໑. ສຸກກະວິດສັດຖິ ",
  "pli-tv-bu-pm:15.1": "ປ່ອຍສຸກກະເປັນໄປດ້ວຍຄວາມຈົ່ງໃຈ ເວັ້ນໄວ້ແຕ່ຝັນ ຕ້ອງສັງຄາທິເສດ. ",
  "pli-tv-bu-pm:16.0": "ສັງຄາທິເສດ ໒. ກາຍະສັງສັກກະ ",
  "pli-tv-bu-pm:16.1": "ອັນນຶ່ງ ພິກຂຸໃດກຳໜັດແລ້ວ ມີຈິດປັ່ນປ່ວນແລ້ວ ເຖິງຄວາມເຄ້າຄຶງດ້ວຍກາຍກັບເພດຍິງ, ຈັບມືກໍຕາມ ຈັບຕ້ອງຜົມກໍຕາມ ລູບຄລຳອະໄວຍະວະອັນໃດອັນໜຶ່ງກໍຕາມ ຕ້ອງສັງຄາທິເສດ. ",
  "pli-tv-bu-pm:17.0": "ສັງຄາທິເສດ ໓. ທຸຕະຖຸນລະວາ ",
  "pli-tv-bu-pm:17.1": "ອັນນຶ່ງ ພິກຂຸໃດກຳໜັດແລ້ວ ມີຈິດປັ່ນປ່ວນແລ້ວ ເວົ້າກ້ຽວເພດຍິງດ້ວຍວາຈາຊົ່ວຫຍາບເໝືອນຊາຍໜຸ່ມເວົ້າກ້ຽວແມ່ຍິງສາວ ດ້ວຍວາຈາພາດພິງເມຖຸນ ຕ້ອງສັງຄາທິເສດ. ",
  "pli-tv-bu-pm:18.0": "ສັງຄາທິເສດ ໔. ອັດຕະກາມະປາຣິຈະຣິຍະ ",
  "pli-tv-bu-pm:18.1": "ອັນນຶ່ງ ພິກຂຸໃດກຳໜັດແລ້ວ ມີຈິດປັ່ນປ່ວນແລ້ວ ກ່າວຄຸນແຫ່ງການບຳເລີຕົນດ້ວຍກາມໃນສຳນັກແມ່ຍິງ ດ້ວຍຖ້ອຍຄຳພາດພິງເມຖຸນວ່າ “ນ້ອງແມ່ຍິງແມ່ຍິງໃດບຳເລີຜູ້ປະພຶດພົນມະຈັນ ມີສິນມີກັນລະຍານະທຳເຊັ່ນເຮົາດ້ວຍທຳນັ້ນ ນັ້ນເປັນຍອດແຫ່ງຄວາມບຳເລີທັງຫຼາຍ ຕ້ອງສັງຄາທິເສດ. ",
  "pli-tv-bu-pm:19.0": "ສັງຄາທິເສດ ໕. ສັນຈະລິດຕະ ",
  "pli-tv-bu-pm:19.1": "ອັນນຶ່ງ ພິກຂຸໃດ ເຖິງຄວາມເປັນຜູ້ທ່ຽວສື່ (ບອກ) ຄວາມປະສົງຂອງຊາຍແກ່ແມ່ຍິງກໍດີ (ບອກ) ຄວາມປະສົງຂອງແມ່ຍິງແກ່ຊາຍກໍດີໃນຄວາມເປັນເມຽກໍຕາມ ໃນຄວາມເປັນຊູ້ກໍຕາມໂດຍທີ່ສຸດ (ບອກ) ແມ່ນວ່າແກ່ແມ່ຍິງແພດສະຍາ ອັນຈະຄວນຢູ່ຮ່ວມຊົ່ວຂະນະ ຕ້ອງສັງຄາທິເສດ. ",
  "pli-tv-bu-pm:20.0": "ສັງຄາທິເສດ ໖. ກຸຕິກາຣະ ",
  "pli-tv-bu-pm:20.1": "ອັນນຶ່ງ ພິກຂຸຈະໃຫ້ເຮັດກຸດີ ອັນຫາເຈົ້າຂອງບໍ່ໄດ້ ສະເພາະຕົນເອງ ດ້ວຍອາການຂໍເອົາເອງຄວນເຮັດໃຫ້ໄດ້ປະມານ; ນີ້ປະມານໃນອັນທຳກຸດີນັ້ນໂດຍຍາວ ໑໒ ຄືບ ໂດຍກວ້າງ ໗ ຄືບດ້ວຍຄືບສຸຄະຕະ (ວັດ) ຂ້າງໃນ, ",
  "pli-tv-bu-pm:20.2": "ຄວນນຳພິກຂຸທັງຫຼາຍໄປ ເພື່ອສະແດງທີ່ ພິກຂຸເຫຼົ່ານັ້ນ ຄວນສະແດງທີ່ອັນບໍ່ມີຜູ້ຈອງໄວ້ອັນມີຊານຮອບ. ",
  "pli-tv-bu-pm:20.3": "ຫາກພິກຂຸໃຫ້ເຮັດກຸດີດ້ວຍການຂໍເອົາເອງ ໃນທີ່ອັນມີຜູ້ຈອງໄວ້ ອັນຫາຊານຮອບບໍ່ໄດ້ຫຼືບໍ່ນຳພິກຂຸທັງຫຼາຍໄປ ເພື່ອສະແດງທີ່ຫຼືເຮັດໃຫ້ລ່ວງປະມານ ຕ້ອງສັງຄາທິເສດ. ",
  "pli-tv-bu-pm:21.0": "ສັງຄາທິເສດ ໗. ວິຫາຣະກາຣະ ",
  "pli-tv-bu-pm:21.1": "ອັນນຶ່ງ ພິກຂຸຈະໃຫ້ເຮັດວິຫານໃຫຍ່ອັນມີເຈົ້າຂອງ ສະເພາະຕົນເອງ ຄວນນຳພິກຂຸທັງຫຼາຍໄປເພື່ອສະແດງທີ່, ",
  "pli-tv-bu-pm:21.2": "ພິກຂຸເຫຼົ່ານັ້ນ ຄວນສະແດງທີ່ອັນບໍ່ມີຜູ້ຈອງໄວ້ອັນມີຊານຮອບ. ",
  "pli-tv-bu-pm:21.3": "ຫາກພິກຂຸໃຫ້ເຮັດວິຫານໃຫຍ່ໃນທີ່ ມີຜູ້ຈອງໄວ້ ຫາຊານຮອບບໍ່ໄດ້ ຫຼືບໍ່ນຳພິກຂຸທັງຫຼາຍໄປເພື່ອສະແດງທີ່ ຕ້ອງສັງຄາທິເສດ. ",
  "pli-tv-bu-pm:22.0": "ສັງຄາທິເສດ ໘ ທຸດຖະໂທສະ ",
  "pli-tv-bu-pm:22.1": "ອັນນຶ່ງ ພິກຂຸໃດຂັດໃຈ ມີໂທສະບໍ່ແຊ່ມຊື່ນ ຕາມກຳຈັດ (ຄື ໂຈດ) ພິກຂຸດ້ວຍ ມີໂທດເຖິງປາຣາຊິກ ອັນຫາມູນບໍ່ໄດ້ ດ້ວຍໝາຍໃຈວ່າ “ແມ່ນວ່າເຫດໃດເຮົາຈະເຮັດທ່ານໃຫ້ເຄື່ອນຈາກພົນມະຈັນນີ້ໄດ້”, ",
  "pli-tv-bu-pm:22.2": "ຄັ້ນສະໄໝອື່ນ ແຕ່ນັ້ນ ອັນຜູ້ໃດຜູ້ໜຶ່ງຖືເອົາຕາມກໍຕາມ ບໍ່ຖືເອົາຕາມກໍຕາມ (ຄື ເຊື່ອບໍ່ເຊື່ອກໍຕາມ) ແຕ່ອະທິກອນນັ້ນ ເປັນເລື່ອງຫາມູນບໍ່ໄດ້ແລະພິກຂຸຍ່ອມຍຶດອິງໂທສະ ຕ້ອງສັງຄາທິເສດ. ",
  "pli-tv-bu-pm:23.0": "ສັງຄາທິເສດ ໙. ອັນຍະພາຄິຍະ ",
  "pli-tv-bu-pm:23.1": "ອັນນຶ່ງ ພິກຂຸໃດຂັດໃຈ ມີໂທສະບໍ່ແຊ່ມຊື່ນ ຖືເອົາເອກເທດບາງແຫ່ງ ແຫ່ງອະທິກອນອັນເປັນເລື່ອງອື່ນໃຫ້ເປັນພຽງເລີດ ຕາມກຳຈັດພິກຂຸດ້ວຍ ທຳອັນມີໂທດເຖິງປາຣາຊິກ ດ້ວຍໝາຍໃຈວ່າ “ແມ່ນວ່າເຫດໃດເຮົາຈະເຮັດທ່ານໃຫ້ເຄື່ອນຈາກພົນມະຈັນນີ້ໄດ້”, ",
  "pli-tv-bu-pm:23.2": "ຄັ້ນສະໄໝອື່ນ ແຕ່ນັ້ນ ອັນຜູ້ໃດຜູ້ອື່ນຖືເອົາຕາມກໍຕາມ ບໍ່ຖືເອົາຕາມກໍຕາມ (ຄື ເຊື່ອກໍຕາມບໍ່ເຊື່ອກໍຕາມ) ແຕ່ອະທິກອນນັ້ນເປັນເລື່ອງອື່ນເອກເທດບາງບ່ອນ ທ່ານຖືເອົາພໍເປັນເລດແລະພິກຂຸຂຸຍ່ອມຍືນຍັນອິງໂທສະ ໓ ຕ້ອງສັງຄາທິເສດ. ",
  "pli-tv-bu-pm:24.0": "ສັງຄາທິເສດ ໑໐. ສັງຄະເພດ ",
  "pli-tv-bu-pm:24.1": "ອັນນຶ່ງ ພິກຂຸໃດ ຕະກຽກຕະກາຍເພື່ອທຳລາຍສົງຜູ້ພ້ອມພຽງຫຼືຖືເອົາອະທິກອນ (ຄື ເລື່ອງ) ອັນເປັນເຫດແຕກກັນຍັ້ງຍືນຢູ່ ພິກຂຸນັ້ນ ອັນພິກຂຸທັງຫຼາຍຄວນວ່າກ່າວຢ່າງນີ້ວ່າ ",
  "pli-tv-bu-pm:24.2": "“ທ່ານຢ່າໄດ້ຕະກຽກຕະກາຍ ເພື່ອທຳລາຍສົງຜູ້ພ້ອມພຽງ ຫຼືຢ່າໄດ້ຖືເອົາອະທິກອນອັນເປັນເຫດແຕກກັນ ຍັ້ງຍືນຢູ່, ",
  "pli-tv-bu-pm:24.3": "ຂໍທ່ານຈົ່ງພ້ອມພຽງດ້ວຍສົງ ເພາະວ່າສົງຜູ້ພ້ອມພຽງກັນ ປອງດອງກັນ ບໍ່ວິວາດກັນ ມີອຸດເທດດຽວກັນ (ຄື ຟັງພຣະປາຕິໂມກຮ່ວມກັນ) ຍ່ອມຢູ່ຜາສຸກ”, ",
  "pli-tv-bu-pm:24.4": "ແລະພິກຂຸນັ້ນ ອັນພິກຂຸທັງຫຼາຍວ່າກ່າວຢູ່ຢ່າງນີ້ ຍັງຢືນກາມຢູ່ຢ່າງນັ້ນທຽວ ພິກຂຸນັ້ນ ອັນພິກຂຸທັງຫຼາຍຄວນສວດສົມນຸພາດ (ຄື ປະກາດຫ້າມ) ກວ່າຈະຄົບ ໓ ເທື່ອເພື່ອໃຫ້ສະລະກຳນັ້ນເສຽ, ",
  "pli-tv-bu-pm:24.5": "ຫາກທ່ານຖືກສວດສົມນຸພາດ ກວ່າຈະຄົບ ໓ ເທື່ອຢູ່ ສະລະກັມມ໌ນັ້ນເສຽສະລະໄດ້ຢ່າງນີ້ ນັ້ນເປັນການດີ, ",
  "pli-tv-bu-pm:24.6": "ຫາກທ່ານທັງຫລາຍບໍ່ສະລະເສຽ ຕ້ອງສັງຄາທິເສດ. ",
  "pli-tv-bu-pm:25.0": "ສັງຄາທິເສດ ໑໑. ເພທານຸວັດຕະກະ ",
  "pli-tv-bu-pm:25.1": "ອັນນຶ່ງ ມີພິກຂຸຜູ້ປະພຶດຕາມຜູ້ເວົ້າເຂົ້າກັນຂອງພິກຂຸນັ້ນແລ ໑ ຮູບແດ່ ໒ ຮູບແດ່ ໓ ຮູບແດ່ ໓ ທ່ານທັງຫຼາຍກ່າວຢ່າງນີ້ວ່າ ",
  "pli-tv-bu-pm:25.2": "“ຂໍທ່ານທັງຫຼາຍຢ່າໄດ້ກ່າວຄຳຫຍັງໆ ຕໍ່ພິກຂຸນັ້ນ, ",
  "pli-tv-bu-pm:25.3": "ພິກຂຸນັ້ນກ່າວຖືກທຳດ້ວຍ ພິກຂຸນັ້ນກ່າວຖືກວິໄນດ້ວຍ, ",
  "pli-tv-bu-pm:25.4": "ພິກຂຸນັ້ນຖືເອົາຄວາມພໍໃຈແລະຄວາມມັກໃຈຂອງພວກຂ້ານ້ອຍກ່າວດ້ວຍ ທ່ານຮູ້ (ໃຈ) ຂອງພວກຂ້ານ້ອຍຈຶ່ງເວົ້າຄຳທີ່ທ່ານກ່າວນີ້ ຍ່ອມຄວນ (ຄື ຖືກໃຈ) ແມ່ນວ່າແກ່ພວກຂ້ານ້ອຍ”, ",
  "pli-tv-bu-pm:25.5": "ພິກຂຸເຫຼົ່ານັ້ນ ອັນພິກຂຸທັງຫຼາຍຄວນວ່າກ່າວ ຢ່າງນີ້ວ່າ ",
  "pli-tv-bu-pm:25.6": "“ທ່ານທັງຫຼາຍ ຢ່າໄດ້ກ່າວຢ່າງນັ້້ນ, ",
  "pli-tv-bu-pm:25.7": "ພິກຂຸນັ້ນບໍ່ແມ່ນຜູ້ກ່າວຖືກທຳດ້ວຍ ພິກຂຸນັ້ນບໍ່ແມ່ນຜູ້ກ່າວຖືກວິໄນດ້ວຍ, ",
  "pli-tv-bu-pm:25.8": "ຄວາມທຳລາຍສົງຢ່າໄດ້ມັກ ແມ່ນວ່າແກ່ພວກທ່ານ, ",
  "pli-tv-bu-pm:25.9": "ຂໍ (ໃຈ) ຂອງພວກທ່ານຈົ່ງພ້ອມພຽງດ້ວຍສົງເພາະວ່າສົງຜູ້ພ້ອມພຽງປອງດອງກັນ ບໍ່ວິວາດກັນ ມີອຸດເທດດຽວກັນ ຍ່ອມຢູ່ຜາສຸກ”, ",
  "pli-tv-bu-pm:25.10": "ແລະພິກຂຸເຫຼົ່ານັ້ນ ອັນພິກຂຸທັງຫຼາຍວ່າກ່າວຢູ່ຢ່າງນີ້ ຍັງຍັ້ງຍືນຢູ່ຢ່າງນັ້ນທຽວ ພິກຂຸເຫຼົ່ານັ້ນ ອັນພິກຂຸທັງຫຼາຍ ຄວນສວດສົມນຸພາດກວ່າຈະຄົບ ໓ ສຸດ ເພື່ອໃຫ້ສະລະກຳນັ້ນເສຽ, ",
  "pli-tv-bu-pm:25.11": "ຫາກທ່ານທັງຫຼາຍຖືກສວດສົມນຸພາດ ກວ່າຈະຄົບ ໓ ເທື່ອຢູ່ ສະລະກຳນັ້ນເສຽສະລະໄດ້ຢ່າງນີ້ ນັ້ນເປັນການດີ, ",
  "pli-tv-bu-pm:25.12": "ຫາກທ່ານທັງຫຼາຍບໍ່ສະລະເສຽ ຕ້ອງສັງຄາທິເສດ. ",
  "pli-tv-bu-pm:26.0": "ສັງຄາທິເສດ ໑໒. ທຸບບະຈະ ",
  "pli-tv-bu-pm:26.1": "ອັນນຶ່ງ ພິກຂຸເປັນຜູ້ມີສັນຊາດແຫ່ງຄົນວ່າຍາກອັນພິກຂຸທັງຫຼາຍ ວ່າກ່າວຢູ່ໂດຍຊອບທຳ ໃນສິກຂາບົດທັງຫຼາຍອັນເນີ່່ອງໃນອຸດເທດ (ຄື ພຣະປາຕິໂມກ) ເຮັດຕົນໃຫ້ເປັນຜູ້ອັນໃຜໆວ່າກ່າວບໍ່ໄດ້ ດ້ວຍກ່າວໂຕ້ວ່າ ",
  "pli-tv-bu-pm:26.2": "“ພວກທ່ານຢ່າໄດ້ກ່າວຫຍັງໆ ຕໍ່ເຮົາເປັນຄຳດີກໍຕາມ ເປັນຄຳຊົ່ວກໍຕາມ ແມ່ນວ່າເຮົາກໍຈະບໍ່ກ່າວຫຍັງໆ ຕໍ່ພວກທ່ານຄືກັນ ເປັນຄຳດີກໍຕາມ ເປັນຄຳຊົ່ວກໍຕາມ, ",
  "pli-tv-bu-pm:26.3": "ຂໍພວກທ່ານຈົ່ງເວັ້ນຈາກການວ່າກ່າວເຮົາເສຽ”, ",
  "pli-tv-bu-pm:26.4": "ພິກຂຸນັ້ນ ອັນພິກຂຸທັງຫຼາຍ ຄວນວ່າກ່າວຢ່າງນີ້ວ່າ ",
  "pli-tv-bu-pm:26.5": "“ທ່ານຢ່າໄດ້ເຮັດຕົນໃຫ້ເປັນຜູ້ອັນໃຜໆ ວ່າບໍ່ໄດ້ຂໍທ່ານຈົ່ງເຮັດຕົນໃຫ້ເຂົາວ່າໄດ້ແລ, ",
  "pli-tv-bu-pm:26.6": "ແມ່ນວ່າທ່ານກໍຈົ່ງວ່າກ່າວພິກຂຸທັງຫຼາຍໂດຍຊອບທຳ ແມ່ນວ່າພິກຂຸທັງຫຼາຍກໍຈັກວ່າກ່າວທ່ານໂດຍຊອບທຳ, ",
  "pli-tv-bu-pm:26.7": "ເພາະວ່າບໍລິສັດຂອງພຣະຜູ້ມີພຣະພາກເຈົ້ານັ້ນ ຈະເລີນແລ້ວດ້ວຍອາການຢ່າງນີ້ ຄືດ້ວຍວ່າກ່າວຊຶ່ງກັນແລະກັນ ດ້ວຍເຕືອນກັນແລະກັນໃຫ້ອອກຈາກອາບັດ”, ",
  "pli-tv-bu-pm:26.8": "ແລະພິກຂຸຂຸນັ້ນ ອັນພິກຂຸທັງຫຼາຍວ່າກ່າວຢູ່ຢ່າງນີ້ ຍັງຍັ້ງຍືນຢູ່ຢ່າງນັ້ນທຽວ ພິກຂຸນັ້ນ ອັນພິກຂຸທັງຫຼາຍຄວນສວດສົມນຸພາດກວ່າຈະຄົບ ໓ ເທື່ອ ເພື່ອໃຫ້ສະລະກຳນັ້ນເສຽ, ",
  "pli-tv-bu-pm:26.9": "ຫາກທ່ານຖືກສວດສົມນຸພາດກວ່າຈະຄົບ ໓ ເທື່ອຢູ່ສະລະກັມມ໌ນັ້ນ ເສຽສະລະໄດ້ຢ່າງນີ້ນັ້ນເປັນການດີ, ",
  "pli-tv-bu-pm:26.10": "ຫາກທ່ານບໍ່ສະລະເສຽ ຕ້ອງສັງຄາທິເສດ. ",
  "pli-tv-bu-pm:27.0": "ສັງຄາທິເສດ ໑໓. ກຸນລະທູສະກະ ",
  "pli-tv-bu-pm:27.1": "ອັນນຶ່ງ ພິກຂຸເຂົ້າໄປອາໄສເຮືອນກໍດີ ໜູ່ບ້ານກໍດີ ແຫ່ງໃດແຫ່ງໜຶ່ງຢູ່ ເປັນຜູ້ປະທຸດຮ້າຍສະກຸນ ມີຄວາມປະພຶດຊົ່ວຮ້າຍຄວາມປະພຶດຊົ່ວຮ້າຍຂອງທ່ານ ເຂົາໄດ້ເຫັນຢູ່ດ້ວຍ ເຂົາໄດ້ຍິນຢູ່ດ້ວຍແລະສະກຸນທັງຫຼາຍອັນນາງປະທຸດຮ້າຍແລ້ວ ເຂົາໄດ້ເຫັນຢູ່ດ້ວຍ ເຂົາໄດ້ຍິນຢູ່ດ້ວຍ, ",
  "pli-tv-bu-pm:27.2": "ພິກຂຸນັ້ນ ອັນພິກຂຸທັງຫຼາຍຄວນກ່າວຢ່າງນີ້ວ່າ ",
  "pli-tv-bu-pm:27.3": "“ທ່ານເປັນຜູ້ປະທຸດຮ້າຍສະກຸນ ມີຄວາມປະພຶດຊົ່ວຮ້າຍຄວາມປະພຶດຊົ່ວຮ້າຍຂອງທ່ານ ເຂົາໄດ້ເຫັນຢູ່ດ້ວຍ ເຂົາໄດ້ຍິນຢູ່ດ້ວຍແລະສະກຸນທັງຫຼາຍ ອັນທ່ານປະທຸດຮ້າຍແລ້ວເຂົາໄດ້ເຫັນຢູ່ດ້ວຍ ເຂົາໄດ້ຍິນຢູ່ດ້ວຍ ທ່ານຈົ່ງຫຼີກໄປເສຽຈາກອາວາດນີ້ທ່ານຢ່າຢູ່ໃນທີ່ນີ້ (ອີກ)”, ",
  "pli-tv-bu-pm:27.4": "ແລະພິກຂຸນັ້ນ ອັນພິກຂຸທັງຫຼາຍວ່າກ່າວຢູ່ຢ່າງນີ້ ຄວນກ່າວກະພິກຂຸເຫຼົ່ານັ້ນຢ່າງນີ້ວ່າ ",
  "pli-tv-bu-pm:27.5": "“ພວກພິກຂຸເຖິງຄວາມພໍໃຈດ້ວຍ ເຖິງຄວາມຂັດເຄືອງດ້ວຍ ເຖິງຄວາມຫຼົງດ້ວຍ ເຖິງຄວາມຢ້ານດ້ວຍ ຍ່ອມຂັບພິກຂຸບາງຮູບ ຍ່ອມບໍ່ຂັບພິກຂຸບາງຮູບເພາະເຊັ່ນດຽວກັນ”, ",
  "pli-tv-bu-pm:255.14": "ຂໍນ້ອມໄຫວ້ແດ່ພຣະຜູ້ມີພຣະພາກເຈົ້າ ອະລະຫັນຕະສັມມາສັມພຸດທະເຈົ້າ ພຣະອົງນັ້ນ "
}