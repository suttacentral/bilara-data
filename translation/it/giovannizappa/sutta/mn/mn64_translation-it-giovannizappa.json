{
  "mn64:0.1": "Discorsi medi 64 ",
  "mn64:0.2": "Il discorso più lungo con Māluṅkya ",
  "mn64:1.1": "Così ho sentito. ",
  "mn64:1.2": "Una volta il Buddha si trovava vicino a Sāvatthī, nel bosco di Jeta, il monastero di Anāthapiṇḍika. ",
  "mn64:1.3": "Lì il Buddha si rivolse ai monaci: ",
  "mn64:1.4": "“Monaci!” ",
  "mn64:1.5": "“Venerabile Signore,” risposero i monaci. ",
  "mn64:1.6": "Il Buddha disse: ",
  "mn64:2.1": "“Monaci, vi ricordare le cinque catene inferiori che ho insegnato?” ",
  "mn64:2.2": "Detto ciò, il Venerabile Māluṅkyaputta disse al Buddha: ",
  "mn64:2.3": "“Signore, io le ricordo” ",
  "mn64:2.4": "“Ma come le ricordi?” ",
  "mn64:2.5": "“Ricordo le cinque catene inferiori insegnate dal Buddha così: sostanzialismo, ",
  "mn64:2.6": "dubbio, ",
  "mn64:2.7": "aderenza cieca a precetti e osservanze, ",
  "mn64:2.8": "desiderio per i piaceri dei sensi, ",
  "mn64:2.9": "e cattiveria. ",
  "mn64:2.10": "Così è come ricordo le cinque catene inferiori insegnate dal Buddha” ",
  "mn64:3.1": "“Chi mai ti ricordi ti abbia insegnato le cinque catene inferiori in quel modo? ",
  "mn64:3.2": "Gli erranti di altre religioni non ti smentirebbero con la similitudine del neonato? ",
  "mn64:3.3": "Poiché un bambino piccolo non ha nemmeno il concetto di ‘sostanza’, quindi come potrebbe il sostanzialismo sorgere in lui? ",
  "mn64:3.4": "Eppure la tendenza latente al sostanzialismo giace in lui. ",
  "mn64:3.5": "Un bambino piccolo non ha nemmeno il concetto di ‘insegnamenti’, quindi come potrebbe il dubbio riguardo gli insegnamenti sorgere in lui? ",
  "mn64:3.6": "Eppure la tendenza latente al dubbio giace in lui. ",
  "mn64:3.7": "Un bambino piccolo non ha nemmeno il concetto di ‘precetti’, quindi come potrebbe l’aderenza cieca a precetti e osservanze sorgere in lui? ",
  "mn64:3.8": "Eppure la tendenza latente all’aderenza cieca a precetti e osservanze giace in lui. ",
  "mn64:3.9": "Un bambino piccolo non ha nemmeno il concetto di ‘sensi’, quindi come potrebbe il desiderio per i piaceri dei sensi sorgere in lui? ",
  "mn64:3.10": "Eppure la tendenza latente al desiderio per i sensi giace in lui. ",
  "mn64:3.11": "Un bambino piccolo non ha nemmeno il concetto di ‘esseri viventi’, quindi come potrebbe la cattiveria verso gli esseri viventi sorgere in lui? ",
  "mn64:3.12": "Eppure la tendenza latente alla cattiveria giace in lui. ",
  "mn64:3.13": "Gli erranti di altre religioni non ti smentirebbero con la similitudine del neonato?” ",
  "mn64:4.1": "Detto ciò, il Venerabile Ānanda disse al Buddha: ",
  "mn64:4.2": "“Ora è il momento, Beato! Ora è il momento, oh Santo! ",
  "mn64:4.3": "Che il Buddha insegni le cinque catene inferiori. I monaci ascolteranno e lo ricorderanno” ",
  "mn64:4.4": "“Bene allora, Ānanda, ascolta e applica mente la mente, ora parlo” ",
  "mn64:4.5": "“Sì, Signore,” rispose Ānanda. ",
  "mn64:4.6": "Il Buddha disse: ",
  "mn64:5.1": "“Ānanda, prendi una persona ordinaria non istruita che non ha visto i nobili, e non è né abile né addestrata all’insegnamento nobile. Non ha visto veri uomini, e non è né abile né addestrata all’insegnamento dei veri uomini. ",
  "mn64:5.2": "La sua mente è sopraffatta e incastrata nel sostanzialismo ",
  "mn64:5.3": "e non comprende secondo realtà quale sia la fuga dal sostanzialismo sorto in lui. ",
  "mn64:5.4": "Quel sostanzialismo è consolidato in lui, non è eliminato: è una catena inferiore. ",
  "mn64:5.5": "La sua mente è sopraffatta e incastrata nel dubbio, ",
  "mn64:5.6": "e non comprende secondo realtà quale sia la fuga dal dubbio sorto in lui. ",
  "mn64:5.7": "Quel dubbio è consolidato in lui, non è eliminato: è una catena inferiore. ",
  "mn64:5.8": "La sua mente è sopraffatta e incastrata nell’aderenza cieca a precetti e osservanze, ",
  "mn64:5.9": "e non comprende secondo realtà quale sia la fuga dall’aderenza cieca a precetti e osservanze sorta in lui. ",
  "mn64:5.10": "Quell’aderenza cieca a precetti e osservanze è consolidata in lui, non è eliminata: è una catena inferiore. ",
  "mn64:5.11": "La sua mente è sopraffatta e incastrata nel desiderio per i sensi, ",
  "mn64:5.12": "e non comprende secondo realtà quale sia la fuga dal desiderio per i sensi sorto in lui. ",
  "mn64:5.13": "Quel desiderio per i sensi è consolidato in lui, non è eliminato: è una catena inferiore. ",
  "mn64:5.14": "La sua mente è sopraffatta e incastrata nella cattiveria, ",
  "mn64:5.15": "e non comprende secondo realtà quale sia la fuga dalla cattiveria sorta in lui. ",
  "mn64:5.16": "Quella cattiveria viene rinforzata in lui, non eliminata: è una catena inferiore. ",
  "mn64:6.1": "Ma un discepolo nobile colto ha visto i nobili, ed è abile e addestrato all’insegnamento nobile. Ha visto veri uomini, ed è abile e addestrato all’insegnamento dei veri uomini. La sua mente non è sopraffatta e incastrata nel sostanzialismo ",
  "mn64:6.2": "e comprende secondo realtà quale sia la fuga dal sostanzialismo che è sorto. ",
  "mn64:6.3": "Quel sostanzialismo, insieme a qualsiasi tendenza latente a esso, sono eliminati in lui. ",
  "mn64:6.4": "La sua mente non è sopraffatta e incastrata nel dubbio, ",
  "mn64:6.5": "e comprende secondo realtà quale sia la fuga dal dubbio che è sorto. ",
  "mn64:6.6": "Quel dubbio, insieme a qualsiasi tendenza latente a esso, sono eliminati in lui. ",
  "mn64:6.7": "La sua mente non è sopraffatta e incastrata nell’aderenza cieca a precetti e osservanze, ",
  "mn64:6.8": "e comprende secondo realtà quale sia la fuga dall’aderenza cieca a precetti e osservanze sorta in lui. ",
  "mn64:6.9": "Quell’aderenza cieca a precetti ed osservanze, insieme a qualsiasi tendenza latente a essa, sono eliminate in lui. ",
  "mn64:6.10": "La sua mente non è sopraffatta e incastrata nel desiderio per i sensi, ",
  "mn64:6.11": "e comprende secondo realtà quale sia la fuga dal desiderio per i sensi sorto in lui. ",
  "mn64:6.12": "Quel desiderio per i sensi, insieme a qualsiasi tendenza latente a esso, sono eliminati in lui. ",
  "mn64:6.13": "La sua mente non è sopraffatta e incastrata nella cattiveria, ",
  "mn64:6.14": "e comprende secondo realtà quale sia la fuga dalla cattiveria sorta in lui. ",
  "mn64:6.15": "Quella cattiveria, insieme a qualsiasi tendenza latente a essa, sono eliminate in lui. ",
  "mn64:6.16": "Esiste un percorso e una pratica per l’abbandono delle cinque catene inferiori. Non è possibile sapere e vedere o abbandonare le cinque catene inferiori senza fare affidamento su quel percorso e su quella pratica. ",
  "mn64:6.17": "Immagina ci sia un grande albero pieno di durame. Non sarebbe possibile intagliare il durame senza passare attraverso la corteccia e l’alburno. ",
  "mn64:6.19": "Allo stesso modo, esiste un percorso e una pratica per l’abbandono delle cinque catene inferiori. Non è possibile sapere e vedere o abbandonare le cinque catene inferiori senza fare affidamento su quel percorso e su quella pratica. ",
  "mn64:7.1": "Ma è possibile sapere e vedere e abbandonare le cinque catene inferiori facendo affidamento su quel percorso e su quella pratica. ",
  "mn64:8.1": "Supponi ci sia un grande albero pieno di durame. Sarebbe possibile intagliare il durame dopo essere passati attraverso la corteccia e l’alburno. ",
  "mn64:8.2": "Allo stesso modo, esiste un percorso e una pratica per l’abbandono delle cinque catene inferiori. È possibile sapere, vedere e abbandonare le cinque catene inferiori facendo affidamento su quel percorso e su quella pratica. ",
  "mn64:8.3": "Supponi che il fiume Gange sia pieno fino all’orlo così che un corvo possa berci. ",
  "mn64:8.4": "Poi arriva una persona debole, che pensa: ",
  "mn64:8.5": "‘Nuotando con le braccia arriverò in sicurezza sulla sponda lontana del Gange’. ",
  "mn64:8.6": "Ma non è in grado di farlo. ",
  "mn64:8.7": "Allo stesso modo, quando viene spiegato l’insegnamento per la cessazione del sostanzialismo, qualcuno la cui mente non è determinata, fiduciosa, stabile, e decisa ",
  "mn64:8.8": "deve essere considerata come quella persona debole. ",
  "mn64:8.9": "Supponi che il fiume Gange sia pieno fino all’orlo così che un corvo possa berci. ",
  "mn64:8.10": "Poi arriva una persona forte, che pensa: ",
  "mn64:8.11": "‘Nuotando con le braccia arriverò in sicurezza sulla sponda lontana del Gange’. ",
  "mn64:8.12": "Ed è in grado di farlo. ",
  "mn64:8.13": "Allo stesso modo, quando viene spiegato l’insegnamento per la cessazione del sostanzialismo, qualcuno la cui mente è determinata, fiduciosa, stabile, e decisa ",
  "mn64:8.14": "deve essere considerata come quella persona forte. ",
  "mn64:9.1": "E qual è, Ānanda il percorso e la pratica per l’abbandono delle cinque catene inferiori? ",
  "mn64:9.2": "È quando un monaco, grazie all’isolamento dagli attaccamenti, all’abbandono delle cattive qualità, e al completo assestamento del disagio fisico, sufficientemente isolato dai piaceri dei sensi, isolato da cattive qualità, entra e rimane nella prima estasi, con euforia e felicità nate dall’isolamento, con pensiero direzionato e valutazione sostenuta. ",
  "mn64:9.3": "Contempla i fenomeni lì presenti inclusi nella forma, nelle sensazioni, nella percezione, nelle intenzioni, e nella coscienza come impermanenti, come sofferenza, come malati, come un ascesso, come un dardo, come miseria, come un’afflizione, come alieni, come decadenti, come vuoti, come privi di un Sé. ",
  "mn64:9.4": "Allontana la mente da quelle cose, ",
  "mn64:9.5": "e la rivolge verso l’elemento della libertà dalla morte: ",
  "mn64:9.6": "‘Questo è pace; questo è sublime, vale a dire, il placarsi di ogni attività, il lasciar andare ogni attaccamento, l’eliminazione della voglia assetata, lo svanire della febbre per il piacere, la cessazione, l’estinzione’. ",
  "mn64:9.7": "Interiorizzando ciò raggiunge l’eliminazione dei contaminanti. ",
  "mn64:9.8": "Se non raggiunge l’eliminazione dei contaminanti, con l’eliminazione delle cinque catene inferiori rinasce spontaneamente, a cause della propria febbre e piacere per quello stato. Si estingue lì, senza tornare da quel mondo. ",
  "mn64:9.9": "Questo è il percorso e la pratica per l’abbandono delle cinque catene inferiori. ",
  "mn64:10-12.1": "Inoltre, con il placarsi del pensiero direzionato e della valutazione sostenuta, un monaco entra e rimane nella seconda estasi ... ",
  "mn64:10-12.2": "nella terza estasi ... ",
  "mn64:10-12.3": "nella quarta estasi. ",
  "mn64:10-12.4": "Contempla i fenomeni lì presenti come impermanenti ... ",
  "mn64:10-12.5": "Allontana la mente da quelle cose ... ",
  "mn64:10-12.6": "Se non ottiene l’eliminazione dei contaminanti, rinasce spontaneamente ... senza tornare da quel mondo. ",
  "mn64:10-12.7": "Anche questo è il percorso e la pratica per l’abbandono delle cinque catene inferiori. ",
  "mn64:13.1": "Inoltre, un monaco, andando totalmente oltre percezioni della materia, mettendo fine alle percezioni di impatto sensoriale, non concentrandosi su percezioni di diversità, percependo che ‘lo spazio è infinito’, entra e rimane nella dimensione dello spazio infinito. ",
  "mn64:13.2": "Contempla i fenomeni lì presenti come impermanenti ... ",
  "mn64:13.3": "Allontana la mente da quelle cose ... ",
  "mn64:13.4": "Se non ottiene l’eliminazione dei contaminanti, rinasce spontaneamente ... senza tornare da quel mondo. ",
  "mn64:13.5": "Anche questo è il percorso e la pratica per l’abbandono delle cinque catene inferiori. ",
  "mn64:14.1": "Inoltre, un monaco, andando totalmente oltre la dimensione dello spazio infinito, percependo che ‘la coscienza è infinita’, entra e rimane nella dimensione della coscienza infinita. ",
  "mn64:14.2": "Contempla i fenomeni lì presenti come impermanenti ... ",
  "mn64:14.3": "Allontana la mente da quelle cose ... ",
  "mn64:14.4": "Se non ottiene l’eliminazione dei contaminanti, rinasce spontaneamente ... senza tornare da quel mondo. ",
  "mn64:14.5": "Anche questo è il percorso e la pratica per l’abbandono delle cinque catene inferiori. ",
  "mn64:15.1": "Inoltre, un monaco, andando totalmente oltre la dimensione della coscienza infinita, percependo che ‘non c'è nulla in assoluto’, entra e rimane nella dimensione del nulla. ",
  "mn64:15.2": "Contempla i fenomeni lì presenti come impermanenti ... ",
  "mn64:15.3": "Allontana la mente da quelle cose ... ",
  "mn64:15.4": "Se non ottiene l’eliminazione dei contaminanti, rinasce spontaneamente ... senza tornare da quel mondo. ",
  "mn64:15.5": "Anche questo è il percorso e la pratica per l’abbandono delle cinque catene inferiori” ",
  "mn64:16.1": "“Signore, se questo è il percorso e la pratica per l’abbandono delle cinque catene inferiori, allora come mai alcuni monaci qui sono liberi nella mente mentre altri sono liberi attraverso saggezza?” ",
  "mn64:16.2": "“In quel caso, io dico che la causa sia la differenza nelle loro facoltà”. ",
  "mn64:16.3": "Questo è ciò che il Buddha disse. ",
  "mn64:16.4": "Contento, il Venerabile Ānanda trasse piacere da ciò che il Buddha disse. "
}