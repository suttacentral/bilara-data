{
  "mn7:0.1": "Discorsi Medi 7 ",
  "mn7:0.2": "La Similitudine del Tessuto ",
  "mn7:1.1": "Così ho sentito. ",
  "mn7:1.2": "Una volta il Buddha si trovava vicino a Sāvatthī, nel bosco di Jeta, il monastero di Anāthapiṇḍika. ",
  "mn7:1.3": "Lì il Buddha si rivolse ai mendicanti: ",
  "mn7:1.4": "“Mendicanti!” ",
  "mn7:1.5": "“Venerabile Signore,” risposero i mendicanti. ",
  "mn7:1.6": "Il Buddha disse: ",
  "mn7:2.1": "“Supponete, mendicanti, ci sia un tessuto sporco e macchiato. ",
  "mn7:2.2": "Non importa che tintura il tintore applichi—che sia blu o gialla o rossa o magenta—il tessuto apparirebbe tinto male ed impuro nel colore. ",
  "mn7:2.3": "Perché questo? ",
  "mn7:2.4": "A causa delle impurità del tessuto. ",
  "mn7:2.5": "Allo stesso modo, quando la mente è corrotta, ci si può aspettare un brutto destino. ",
  "mn7:2.6": "Supponete ci sia un tessuto puro e pulito. ",
  "mn7:2.7": "Non importa che tintura il tintore applichi—che sia blu o gialla o rossa o magenta—il tessuto apparirebbe tinto bene e puro nel colore. ",
  "mn7:2.8": "Perché questo? ",
  "mn7:2.9": "A causa della purezza del tessuto. ",
  "mn7:2.10": "Allo stesso modo, quando la mente non è corrotta, ci si può aspettare un buon destino. ",
  "mn7:3.1": "E quali sono le corruzioni della mente? ",
  "mn7:3.2": "Cupidigia ed avidità immorale, cattiveria, rabbia, ostilità, disprezzo, disdegno, gelosia, avarizia, inganno, disonestà, ostinazione, aggressività, presunzione, arroganza, vanità, e negligenza sono corruzioni della mente. ",
  "mn7:4.1": "Un mendicante che comprende che cupidigia e avidità immorale sono corruzioni della mente le abbandona. ",
  "mn7:4.2": "Un mendicante che comprende che la cattiveria ... ",
  "mn7:4.30": "la negligenza è una corruzione della mente la abbandona. ",
  "mn7:5.1": "Una volta che ha compreso queste corruzioni della mente ",
  "mn7:5.2": "per ciò che sono, e le ha abbandonate, ",
  "mn7:5.32": "ha fiducia esperienziale nel Buddha: ",
  "mn7:5.33": "‘Il Beato è perfetto, un Buddha completamente risvegliato, esperto in conoscenza e condotta, santo, conoscitore del mondo, guida suprema per coloro che desiderano essere addestrati, insegnante di dei e uomini, risvegliato, beato.’ ",
  "mn7:6.1": "Ha fiducia esperienziale nell'insegnamento: ",
  "mn7:6.2": "‘L'insegnamento è spiegato bene dal Buddha—visibile in questa stessa vita, con efficacia immediata, che invita all'ispezione, adeguato, cosicché le persone ragionevoli possano conoscerlo loro stesse.’ ",
  "mn7:7.1": "Ha fiducia esperienziale nella comunità: ",
  "mn7:7.2": "‘La comunità dei discepoli del Buddha sta praticando la via buona, diretta, metodica e corretta. Consiste nelle quattro coppie, gli otto individui. Questa è la comunità dei discepoli del Buddha che è degna di offerte dedicate agli dei, degna di ospitalità, degna di donazione religiosa, degna di essere salutata con mani giunte, ed è il supremo campo di merito per il mondo.’ ",
  "mn7:8.1": "Quando un mendicante ha scartato, eliminato, rilasciato, abbandonato, e rinunciato in questa misura, pensando, ‘Ho fiducia esperienziale nel Buddha ... ",
  "mn7:9.1": "nell'insegnamento ... ",
  "mn7:10.1": "nella comunità,’ trova ispirazione nel significato e nell'insegnamento, e trova piacere nell'insegnamento. ",
  "mn7:11.1": "Pensando: ‘Ho scartato, eliminato, rilasciato, e rinunciato in questa misura,’ trova ispirazione nel significato e nell'insegnamento, e trova piacere nell'insegnamento. ",
  "mn7:11.2": "Nel gioire, l'estasi nasce. Quando la mente è piena di estasi, il corpo diventa tranquillo. Quando il corpo è tranquillo, prova gioia. E quando prova gioia, la mente si raccoglie. ",
  "mn7:12.1": "Quando un mendicante di tale etica, tali qualità, e tale saggezza mangia riso bollito raffinato con i grani scuri scartati e servito con varie zuppe e salse, ciò non è un ostacolo. ",
  "mn7:12.2": "Confrontatelo ad un tessuto sporco e macchiato; può essere reso puro e pulito con acqua pura. O all'oro greggio, che può essere reso puro e luminoso con una fucina. ",
  "mn7:12.3": "Allo stesso modo, quando un mendicante di tale etica, tali qualità, e tale saggezza mangia riso bollito raffinato con i grani scuri scartati e servito con varie zuppe e salse, ciò non è un ostacolo. ",
  "mn7:13.1": "Medita diffondendo una mente piena di benevolenza verso una direzione, e verso la seconda, e verso la terza, e verso la quarta. Allo stesso modo, sopra, sotto, attraverso, dappertutto, tutt'intorno, diffonde una mente piena di benevolenza verso il mondo intero—abbondante, espansiva, immensurabile, libera da inimicizia e cattiveria. ",
  "mn7:14.1": "Medita diffondendo una mente piena di compassione verso una direzione, e verso la seconda, e verso la terza, e verso la quarta. Allo stesso modo, sopra, sotto, attraverso, dappertutto, tutt'intorno, diffonde una mente piena di compassione verso il mondo intero—abbondante, espansiva, immensurabile, libera da inimicizia e cattiveria. ",
  "mn7:15.1": "Medita diffondendo una mente piena di simpatia verso una direzione, e verso la seconda, e verso la terza, e verso la quarta. Allo stesso modo, sopra, sotto, attraverso, dappertutto, tutt'intorno, diffonde una mente piena di simpatia verso il mondo intero—abbondante, espansiva, immensurabile, libera da inimicizia e cattiveria. ",
  "mn7:16.1": "Medita diffondendo una mente piena di equanimità verso una direzione, e verso la seconda, e verso la terza, e verso la quarta. Allo stesso modo, sopra, sotto, attraverso, dappertutto, tutt'intorno, diffonde una mente piena di equanimità verso il mondo intero—abbondante, espansiva, immensurabile, libera da inimicizia e cattiveria. ",
  "mn7:17.1": "Comprende: ‘C'è questo, c'è ciò che è peggio di questo, c'è ciò che è meglio di questo, e c'è fuga oltre il campo della percezione.’ ",
  "mn7:18.1": "Conoscendo e vedendo così, la sua mente viene liberata dai contaminanti della sensualità, del desiderio di continuare ad esistere, e dell'ignoranza. ",
  "mn7:18.2": "Una volta libero, sa di essere libero. ",
  "mn7:18.3": "Comprende: ‘La nascita è terminata, il cammino spirituale è stato completato, ciò che c'era da fare è stato fatto, non c'è più ritorno ad alcuno stato di esistenza.’ ",
  "mn7:18.4": "Questo si chiama ",
  "mn7:18.5": "un mendicante che si è pulito attraverso il lavaggio interiore.” ",
  "mn7:19.1": "In quell'occasione il bramino Sundarika Bhāradvāja era seduto non distante dal Buddha. ",
  "mn7:19.2": "Disse al Buddha, ",
  "mn7:19.3": "“Ma il Maestro Gotama va al fiume Bāhuka a lavarsi?” ",
  "mn7:19.4": "“Bramino, perché andare al fiume Bāhuka? ",
  "mn7:19.5": "Cosa può fare il fiume Bāhuka?” ",
  "mn7:19.6": "“Molti concordano che il fiume Bāhuka conferisce pulizia e merito. E molti lavano via le proprie cattive azioni nel fiume Bāhuka.” ",
  "mn7:20.1": "Allora il Buddha si rivolse a Sundarika in poesia: ",
  "mn7:20.2": "“Il Bāhuka e l'Adhikakka, ",
  "mn7:20.3": "il Gayā ed anche il Sundarika, ",
  "mn7:20.4": "Sarasvatī e Payāga, ",
  "mn7:20.5": "ed il fiume Bāhumati: ",
  "mn7:20.6": "uno stolto può tuffarsi costantemente in essi ",
  "mn7:20.7": "ma ciò non purificherà i suoi atti oscuri. ",
  "mn7:20.8": "Cosa può fare il Sundarika? ",
  "mn7:20.9": "Cosa possono il Payagā o il Bāhuka? ",
  "mn7:20.10": "Non possono lavare da una persona crudele e criminale ",
  "mn7:20.11": "le sue cattive azioni. ",
  "mn7:20.12": "Per il puro di cuore è sempre ",
  "mn7:20.13": "la festa di primavera, o il Sabato ",
  "mn7:20.14": "Per il puro di cuore e pulito in azione, ",
  "mn7:20.15": "i voti saranno sempre soddisfatti. ",
  "mn7:20.16": "è solo qui che dovresti lavarti, bramino, ",
  "mn7:20.17": "rendendo te stesso un santuario per ogni creatura. ",
  "mn7:20.18": "E se non dici bugie, ",
  "mn7:20.19": "ne danneggi creatura vivente alcuna, ",
  "mn7:20.20": "ne rubi niente che non venga dato, ",
  "mn7:20.21": "e hai fede e non sei avaro: ",
  "mn7:20.22": "qual'è il senso di andare a Gayā? ",
  "mn7:20.23": "Poiché ogni pozzo potrà essere il tuo Gayā!” ",
  "mn7:21.1": "Detto ciò, il bramino Sundarika Bhāradvāja disse al Buddha, ",
  "mn7:21.2": "“Eccellente, Maestro Gotama! Eccellente! ",
  "mn7:21.3": "è come se avesse raddrizzato ciò che si era capovolto, o rivelato ciò che era nascosto, o indicato il cammino a chi si era perso, o acceso una lampada nel buio affinché coloro con occhi buoni possano vedere cosa c'è, il Maestro Gotama ha reso l'insegnamento chiaro in molti modi. ",
  "mn7:21.4": "Prendo rifugio nel Maestro Gotama, nell'insegnamento, e nella comunità dei mendicanti. ",
  "mn7:21.5": "Signore, potrei ricevere i voti, l'ordinazione in presenza del Buddha?” ",
  "mn7:22.1": "Ed il bramino Sundarika Bhāradvāja ricevette i voti, l'ordinazione in presenza del Buddha. ",
  "mn7:22.2": "Non molto dopo la propria ordinazione, il Venerabile Bhāradvāja, vivendo solo, ritirato, diligente, entusiasta, e risoluto, presto realizzò la suprema culminazione del cammino spirituale in questa stessa vita. Visse avendo raggiunto con la propria conoscenza diretta l'obiettivo per cui i ragazzi giustamente lasciano la vita laica per quella da senzatetto. ",
  "mn7:22.3": "Comprese: 'La nascita è terminata, il cammino spirituale è stato completato, ciò che c'era da fare è stato fatto, non c'è più ritorno ad alcuno stato di esistenza.' ",
  "mn7:22.4": "Ed il Venerabile Bhāradvāja divenne uno dei perfetti. "
}