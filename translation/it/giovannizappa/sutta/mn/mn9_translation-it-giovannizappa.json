{
  "mn9:0.1": "Discorsi medi 9 ",
  "mn9:0.2": "Opinione corretta ",
  "mn9:1.1": "Così ho sentito. ",
  "mn9:1.2": "Una volta il Buddha si trovava vicino a Sāvatthī, nel bosco di Jeta, il monastero di Anāthapiṇḍika. ",
  "mn9:1.3": "Lì Sāriputta si rivolse ai monaci: ",
  "mn9:1.4": "“Fratelli monaci!” ",
  "mn9:1.5": "“Fratello”, risposero i monaci. ",
  "mn9:1.6": "Sāriputta disse: ",
  "mn9:2.1": "“Fratelli, si parla di ‘opinione corretta’. ",
  "mn9:2.2": "Come definite un discepolo nobile che ha opinione corretta, la cui opinione è giusta, che ha fiducia esperienziale nell’insegnamento, ed è giunto alla verità?” ",
  "mn9:2.3": "“Fratello, viaggeremmo a lungo per imparare il significato di questa dichiarazione in presenza del Venerabile Sāriputta. ",
  "mn9:2.4": "Che il Venerabile Sāriputta stesso per favore chiarisca il significato di ciò. ",
  "mn9:2.5": "I monaci ascolteranno e lo ricorderanno” ",
  "mn9:2.6": "“Allora, fratelli, ascoltate e applicate bene la mente, ora parlo” ",
  "mn9:2.7": "“Sì, fratello”, risposero i monaci. ",
  "mn9:2.8": "Sāriputta disse: ",
  "mn9:3.1": "“Un nobile discepolo comprende ciò che è cattivo e la sua radice, e ciò che è buono e la sua radice. ",
  "mn9:3.2": "Una volta fatto ciò, è definito come un discepolo nobile che ha opinione corretta, la cui opinione è giusta, che ha fiducia esperienziale nell’insegnamento, ed è giunto alla verità. ",
  "mn9:4.1": "Ma cos’è che è cattivo e qual è la sua radice? E cos’è che è buono e qual è la sua radice? ",
  "mn9:4.2": "Uccidere gli esseri viventi, rubare, cattiva condotta sessuale, linguaggio falso, divisivo, aspro, o insensato, cupidigia, cattiveria, e opinione sbagliata. ",
  "mn9:4.3": "Questo si chiama ciò che è cattivo. ",
  "mn9:5.1": "E qual è la radice di ciò che è cattivo? ",
  "mn9:5.2": "Avidità, odio, e illusione. ",
  "mn9:5.3": "Questi si chiamano la radice di ciò che è cattivo. ",
  "mn9:6.1": "E cos’è che è buono? ",
  "mn9:6.2": "Astenersi dall’uccidere esseri viventi, dal rubare, dalla cattiva condotta sessuale, dal linguaggio falso, divisivo, aspro, o insensato, essere contenti con poco, gentilezza, e opinione corretta. ",
  "mn9:6.3": "Questo si chiama ciò che è buono. ",
  "mn9:7.1": "E qual è la radice di ciò che è buono? ",
  "mn9:7.2": "Non essere avidi, non odiare, e non essere illusi. ",
  "mn9:7.3": "Questi si chiamano la radice di ciò che è buono. ",
  "mn9:8.1": "Un discepolo nobile comprende in questo modo ciò che è cattivo e la sua radice, e ciò che è buono e la sua radice. Abbandona completamente la tendenza latente alla febbre per il piacere, si sbarazza della tendenza latente all’avversione, ed eradica la tendenza latente all’opinione e presunzione ‘io sono’. Abbandona l’ignoranza e dà origine alla conoscenza, e pone fine alla sofferenza in questa stessa vita. ",
  "mn9:8.2": "Una volta fatto ciò, è definito un discepolo nobile che ha opinione corretta, la cui opinione è giusta, che ha fiducia esperienziale nell’insegnamento, ed è giunto alla verità”. ",
  "mn9:9.1": "Dicendo: “Bene, fratello”, quei monaci trassero piacere e gioirono in ciò che Sāriputta disse. Poi fecero un’altra domanda: ",
  "mn9:9.2": "“Ma fratello, potrebbe esserci un altro modo di descrivere un discepolo nobile che ha opinione corretta, la cui opinione è giusta, che ha fiducia esperienziale nell’insegnamento, ed è giunto alla verità?” ",
  "mn9:10.1": "“Può esserci, fratelli. ",
  "mn9:10.2": "Un discepolo nobile comprende l’alimento, la sua origine, la sua cessazione, e la pratica che porta alla sua cessazione. ",
  "mn9:10.3": "Una volta fatto ciò, è definito come un discepolo nobile che ha opinione corretta, la cui opinione è giusta, che ha fiducia esperienziale nell’insegnamento, ed è giunto alla verità. ",
  "mn9:11.1": "Ma cos’è l’alimento? Qual è la sua origine, la sua cessazione, e la pratica che porta alla sua cessazione? ",
  "mn9:11.2": "Ci sono questi quattro alimenti. Mantengono gli esseri viventi che sono nati e aiutano quelli che stanno per nascere. ",
  "mn9:11.3": "Quali quattro? ",
  "mn9:11.4": "Cibo solido, sia grossolano che raffinato; il contatto è il secondo, la volizione è il terzo, e la coscienza è il quarto. ",
  "mn9:11.5": "L’alimento origina dalla voglia incontrollabile. L’alimento cessa quando la voglia incontrollabile cessa. La pratica che porta alla cessazione dell’alimento è semplicemente questo nobile ottuplice percorso, cioè: ",
  "mn9:11.6": "opinione corretta, pensiero corretto, linguaggio corretto, azione corretta, sostentamento corretto, sforzo corretto, consapevolezza corretta, e concentrazione corretta. ",
  "mn9:12.1": "Un discepolo nobile comprende in questo modo l’alimento, la sua origine, la sua cessazione, e la pratica che porta alla sua cessazione. Abbandona completamente la tendenza latente alla febbre per il piacere, si sbarazza della tendenza latente all’avversione, ed eradica la tendenza latente all’opinione e presunzione ‘io sono’. Abbandona l’ignoranza e dà origine alla conoscenza, e pone fine alla sofferenza in questa stessa vita. ",
  "mn9:12.2": "Una volta fatto ciò, è definito un discepolo nobile che ha opinione corretta, la cui opinione è giusta, che ha fiducia esperienziale nell’insegnamento, ed è giunto alla verità”. ",
  "mn9:13.1": "Dicendo “Bene, fratello”, quei monaci ... fecero un’altra domanda: ",
  "mn9:13.2": "“Ma, fratello, potrebbe esserci un altro modo di descrivere un discepolo nobile che ... è giunto alla verità?” ",
  "mn9:14.1": "“Può esserci, fratelli. ",
  "mn9:14.2": "Un discepolo nobile comprende la sofferenza, la sua origine, la sua cessazione, e la pratica che porta alla sua cessazione. ",
  "mn9:14.3": "Una volta fatto ciò, è definito come un discepolo nobile che ... è giunto alla verità. ",
  "mn9:15.1": "Ma cos’è la sofferenza? Qual è la sua origine, la sua cessazione, e la pratica che porta alla sua cessazione? ",
  "mn9:15.2": "La nascita è sofferenza; la vecchiaia è sofferenza; la morte è sofferenza; la tristezza, il lamento, il dolore, la malinconia, e l’angoscia sono sofferenza; l’unione a ciò che non piace è sofferenza, la separazione da ciò che piace è sofferenza; non ottenere quello che si vuole è sofferenza. In breve, i cinque aggregati di attaccamento sono sofferenza. ",
  "mn9:15.3": "Questo si chiama sofferenza. ",
  "mn9:16.1": "E qualè l'origine della sofferenza? ",
  "mn9:16.2": "È la voglia assetata che porta a esistenza futura, mista a godimento e febbre per il piacere, trarre piacere qui e là. Cioè: ",
  "mn9:16.3": "la voglia assetata di piaceri dei sensi, la voglia assetata di esistere, e la voglia assetata di non esistere. ",
  "mn9:16.4": "Questo si chiama l’origine della sofferenza. ",
  "mn9:17.1": "E qual è la cessazione della sofferenza? ",
  "mn9:17.2": "È lo svanire e la cessazione di quella stessa voglia assetata senza che ne rimanga nulla; abbandonarla, lasciarla andare, rilasciarla, e non attaccarcisi. ",
  "mn9:17.3": "Questo si chiama la cessazione della sofferenza. ",
  "mn9:18.1": "E qual è la pratica che porta alla cessazione della sofferenza? ",
  "mn9:18.2": "È semplicemente questo nobile ottuplice percorso, cioè: ",
  "mn9:18.3": "opinione corretta ... concentrazione corretta. ",
  "mn9:18.4": "Questa si chiama la pratica che porta alla cessazione della sofferenza. ",
  "mn9:19.1": "Un discepolo nobile comprende in questo modo la sofferenza, la sua origine, la sua cessazione, e la pratica che porta alla sua cessazione. Abbandona completamente la tendenza latente alla febbre per il piacere, si sbarazza della tendenza latente all’avversione, ed eradica la tendenza latente all’opinione e presunzione ‘io sono’. Abbandona l’ignoranza e dà origine alla conoscenza, e pone fine alla sofferenza in questa stessa vita. ",
  "mn9:19.2": "Una volta fatto ciò, è definito un discepolo nobile che ha opinione corretta, la cui opinione è giusta, che ha fiducia esperienziale nell’insegnamento, ed è giunto alla verità”. ",
  "mn9:20.1": "Dicendo “Bene, fratello”, quei monaci ... fecero un’altra domanda: ",
  "mn9:20.2": "“Ma, fratello, potrebbe esserci un altro modo di descrivere un discepolo nobile che ... è giunto alla verità?” ",
  "mn9:21.1": "“Può esserci, fratelli. ",
  "mn9:21.2": "Un discepolo nobile comprende la vecchiaia e la morte, la loro origine, la loro cessazione, e la pratica che porta alla loro cessazione ... ",
  "mn9:22.1": "Ma cosa sono vecchiaia e morte? Qual è la loro origine, la loro cessazione, e la pratica che porta alla loro cessazione? ",
  "mn9:22.2": "La vecchiaia, decrepitezza, denti rotti, capelli grigi, pelle rugosa, vitalità diminuita, e facoltà deboli dei vari esseri viventi nelle varie classi di esseri viventi. ",
  "mn9:22.3": "Questo si chiama vecchiaia. ",
  "mn9:22.4": "E cos’è la morte? ",
  "mn9:22.5": "Il decedere, deperire, la disintegrazione, la fine, la mortalità, morte, decesso, lo sciogliersi degli aggregati, il riporre il cadavere, e il taglio della facoltà della vita dei vari esseri viventi nelle varie classi di esseri viventi. ",
  "mn9:22.6": "Questo si chiama morte. ",
  "mn9:22.7": "Questa è la vecchiaia, e questa è la morte. ",
  "mn9:22.8": "Queste si chiamano vecchiaia e morte. ",
  "mn9:22.9": "Vecchiaia e morte originano dalla nascita. Vecchiaia e morte cessano quando la nascita cessa. La pratica che porta alla cessazione della vecchiaia e della morte è semplicemente questo nobile ottuplice percorso ...” ",
  "mn9:24.2": "“Potrebbe esserci un altro modo di descrivere un discepolo nobile?” ",
  "mn9:25.1": "“Può esserci, fratelli. ",
  "mn9:25.2": "Un discepolo nobile comprende la nascita, la sua origine, la sua cessazione, e la pratica che porta alla sua cessazione ... ",
  "mn9:26.1": "Ma cos’è la nascita? Qual è la sua origine, la sua cessazione, e la pratica che porta alla sua cessazione? ",
  "mn9:26.2": "La nascita, inizio, concepimento, reincarnazione, manifestazione degli aggregati, e acquisizione dei campi sensoriali dei vari esseri viventi nelle varie classi di esseri viventi. ",
  "mn9:26.3": "Questo si chiama nascita. ",
  "mn9:26.4": "La nascita origina dall’esistenza. La nascita cessa quando l’esistenza cessa. La pratica che porta alla cessazione della nascita è semplicemente questo nobile ottuplice percorso ...” ",
  "mn9:28.2": "“Potrebbe esserci un altro modo di descrivere un discepolo nobile?” ",
  "mn9:29.1": "“Può esserci, fratelli. ",
  "mn9:29.2": "Un discepolo nobile comprende l’esistenza, la sua origine, la sua cessazione, e la pratica che porta alla sua cessazione. ",
  "mn9:30.1": "Ma cos’è l’esistenza? Qual è la sua origine, la sua cessazione, e la pratica che porta alla sua cessazione? ",
  "mn9:30.2": "Ci sono questi tre stati di esistenza: ",
  "mn9:30.3": "Esistenza sensuale, esistenza di materia sottile, ed esistenza immateriale. ",
  "mn9:30.4": "L’esistenza origina dall’attaccamento. L’esistenza cessa quando l’attaccamento cessa. La pratica che porta alla cessazione dell’esistenza è semplicemente questo nobile ottuplice percorso ...” ",
  "mn9:32.2": "“Potrebbe esserci un altro modo di descrivere un discepolo nobile?” ",
  "mn9:33.1": "“Può esserci, fratelli. ",
  "mn9:33.2": "Un discepolo nobile comprende l’attaccamento, la sua origine, la sua cessazione, e la pratica che porta alla sua cessazione. ",
  "mn9:34.1": "Ma cos’è l'attaccamento? Qual è la sua origine, la sua cessazione, e la pratica che porta alla sua cessazione? ",
  "mn9:34.2": "Ci sono questi quattro tipi di attaccamento: ",
  "mn9:34.3": "Attaccamento ai piaceri dei sensi, alle opinioni, a precetti e osservanze, e a idee di Sé. ",
  "mn9:34.4": "L’attaccamento origina dalla voglia assetata. L’attaccamento cessa quando la voglia assetata cessa. La pratica che porta alla cessazione dell’attaccamento è semplicemente questo nobile ottuplice percorso ...” ",
  "mn9:36.2": "“Potrebbe esserci un altro modo di descrivere un discepolo nobile?” ",
  "mn9:37.1": "“Può esserci, fratelli. ",
  "mn9:37.2": "Un discepolo nobile comprende la voglia assetata, la sua origine, la sua cessazione, e la pratica che porta alla sua cessazione. ",
  "mn9:38.1": "Ma cos’è la voglia assetata? Qual è la sua origine, la sua cessazione, e la pratica che porta alla sua cessazione? ",
  "mn9:38.2": "Ci sono queste sei classi di voglia assetata: ",
  "mn9:38.3": "voglia assetata di viste, suoni, odori, sapori, tocchi, e fenomeni mentali. ",
  "mn9:38.4": "La voglia assetata origina dalla sensazione. La voglia assetata cessa quando la sensazione cessa. La pratica che porta alla cessazione della voglia assetata è semplicemente questo nobile ottuplice percorso ...” ",
  "mn9:40.2": "“Potrebbe esserci un altro modo di descrivere un discepolo nobile?” ",
  "mn9:41.1": "“Può esserci, fratelli. ",
  "mn9:41.2": "Un discepolo nobile comprende la sensazione, la sua origine, la sua cessazione, e la pratica che porta alla sua cessazione. ",
  "mn9:42.1": "Ma cos’è la sensazione? Qual è la sua origine, la sua cessazione, e la pratica che porta alla sua cessazione? ",
  "mn9:42.2": "Ci sono queste sei classi di sensazioni. ",
  "mn9:42.3": "Sensazione nata dal contatto attraverso l’occhio, attraverso l’orecchio, attraverso il naso, attraverso la lingua, attraverso il corpo, e attraverso la mente. ",
  "mn9:42.4": "La sensazione origina dal contatto. La sensazione cessa quando il contatto cessa. La pratica che porta alla cessazione della sensazione è semplicemente questo nobile ottuplice percorso ...” ",
  "mn9:44.2": "“Potrebbe esserci un altro modo di descrivere un discepolo nobile?” ",
  "mn9:45.1": "“Può esserci, fratelli. ",
  "mn9:45.2": "Un discepolo nobile comprende il contatto, la sua origine, la sua cessazione, e la pratica che porta alla sua cessazione. ",
  "mn9:46.1": "Ma cos’è il contatto? Qual è la sua origine, la sua cessazione, e la pratica che porta alla sua cessazione? ",
  "mn9:46.2": "Ci sono queste sei classi di contatti. ",
  "mn9:46.3": "Contatto attraverso l’occhio, attraverso l’orecchio, attraverso il naso, attraverso la lingua, attraverso il corpo, e attraverso la mente. ",
  "mn9:46.4": "Il contatto origina dai sei campi sensoriali. Il contatto cessa quando i sei campi sensoriali cessano. La pratica che porta alla cessazione del contatto è semplicemente questo nobile ottuplice percorso ...” ",
  "mn9:48.2": "“Potrebbe esserci un altro modo di descrivere un discepolo nobile?” ",
  "mn9:49.1": "“Può esserci, fratelli. ",
  "mn9:49.2": "Un discepolo nobile comprende i sei campi sensoriali, la loro origine, la loro cessazione, e la pratica che porta alla loro cessazione. ",
  "mn9:50.1": "Ma cosa sono i sei campi sensoriali? Qual è la loro origine, la loro cessazione, e la pratica che porta alla loro cessazione? ",
  "mn9:50.2": "Ci sono questi sei campi sensoriali. ",
  "mn9:50.3": "Il campo sensoriale dell’occhio, dell’orecchio, del naso, della lingua, del corpo, e della mente. ",
  "mn9:50.4": "I sei campi sensoriali originano da nome e forma. I sei campi sensoriali cessano quando nome e forma cessano. La pratica che porta alla cessazione dei sei campi sensoriali è semplicemente questo nobile ottuplice percorso ...” ",
  "mn9:52.2": "“Potrebbe esserci un altro modo di descrivere un discepolo nobile?” ",
  "mn9:53.1": "“Può esserci, fratelli. ",
  "mn9:53.2": "Un discepolo nobile comprende nome e forma, la loro origine, la loro cessazione, e la pratica che porta alla loro cessazione. ",
  "mn9:54.1": "Ma cosa sono nome e forma? Qual è la loro origine, la loro cessazione, e la pratica che porta alla loro cessazione? ",
  "mn9:54.2": "Sensazione, percezione, volizione, contatto, e applicazione della mente; ",
  "mn9:54.3": "questo si chiama nome. ",
  "mn9:54.4": "I quattro elementi primari, e la forma derivata dai quattro elementi primari; ",
  "mn9:54.5": "questa si chiama forma. ",
  "mn9:54.7": "Questi si chiamano nome e forma. ",
  "mn9:54.8": "Nome e forma originano dalla coscienza. Nome e forma cessano quando la coscienza cessa. La pratica che porta alla cessazione di nome e forma è semplicemente questo nobile ottuplice percorso ...” ",
  "mn9:56.2": "“Potrebbe esserci un altro modo di descrivere un discepolo nobile?” ",
  "mn9:57.1": "“Può esserci, fratelli. ",
  "mn9:57.2": "Un discepolo nobile comprende la coscienza, la sua origine, la sua cessazione, e la pratica che porta alla sua cessazione. ",
  "mn9:58.1": "Ma cos’è la coscienza? Qual è la sua origine, la sua cessazione, e la pratica che porta alla sua cessazione? ",
  "mn9:58.2": "Ci sono queste sei classi di coscienza. ",
  "mn9:58.3": "Coscienza dell’occhio, dell’orecchio, del naso, della lingua, del corpo, e della mente. ",
  "mn9:58.4": "La coscienza origina dalle intenzioni. La coscienza cessa quando le intenzioni cessano. La pratica che porta alla cessazione della coscienza è semplicemente questo nobile ottuplice percorso ...” ",
  "mn9:58.5": "",
  "mn9:59.1": "",
  "mn9:59.2": "",
  "mn9:60.1": "",
  "mn9:60.2": "“Potrebbe esserci un altro modo di descrivere un discepolo nobile?” ",
  "mn9:61.1": "“Può esserci, fratelli. ",
  "mn9:61.2": "Un discepolo nobile comprende le intenzioni, la loro origine, la loro cessazione, e la pratica che porta alla loro cessazione. ",
  "mn9:62.1": "Ma cosa sono le intenzioni? Qual è la loro origine, la loro cessazione, e la pratica che porta alla loro cessazione? ",
  "mn9:62.2": "Ci sono questi tre tipi di intenzioni. ",
  "mn9:62.3": "Intenzioni di corpo, parole, e mente. ",
  "mn9:62.4": "Le intenzioni originano dall’ignoranza. Le intenzioni cessano quando l’ignoranza cessa. La pratica che porta alla cessazione delle intenzioni è semplicemente questo nobile ottuplice percorso ...” ",
  "mn9:64.2": "“Potrebbe esserci un altro modo di descrivere un discepolo nobile?” ",
  "mn9:64.3": "“Può esserci, fratelli. ",
  "mn9:65.1": "Un discepolo nobile comprende l’ignoranza, la sua origine, la sua cessazione, e la pratica che porta alla sua cessazione. ",
  "mn9:65.3": "Ma cos’è l’ignoranza? Qual è la sua origine, la sua cessazione, e la pratica che porta alla sua cessazione? ",
  "mn9:65.4": "Non sapere della sofferenza, dell’origine della sofferenza, della cessazione della sofferenza, e della pratica che porta alla cessazione della sofferenza. ",
  "mn9:65.5": "Questo si chiama ignoranza. ",
  "mn9:66.1": "L’ignoranza origina dai contaminanti. L’ignoranza cessa quando i contaminanti cessano. La pratica che porta alla cessazione dell’ignoranza è semplicemente questo nobile ottuplice percorso ...” ",
  "mn9:68.1": "Dicendo: “Bene, fratello”, quei monaci trassero piacere e gioirono in ciò che Sāriputta disse. Poi fecero un’altra domanda: ",
  "mn9:68.2": "“Ma, fratello, potrebbe esserci un altro modo di descrivere un discepolo nobile che ha opinione corretta, la cui opinione è giusta, che ha fiducia esperienziale nell’insegnamento, ed è giunto alla verità?” ",
  "mn9:69.1": "“Può esserci, fratelli. ",
  "mn9:69.2": "Un discepolo nobile comprende i contaminanti, la loro origine, la loro cessazione, e la pratica che porta alla loro cessazione. ",
  "mn9:69.3": "Una volta fatto ciò, è definito un discepolo nobile che ha opinione corretta, la cui opinione è giusta, che ha fiducia esperienziale nell’insegnamento, ed è giunto alla verità”. ",
  "mn9:70.1": "Ma cosa sono i contaminanti? Qual è la loro origine, la loro cessazione, e la pratica che porta alla loro cessazione? ",
  "mn9:70.2": "Ci sono questi tre contaminanti: ",
  "mn9:70.3": "I contaminanti dei piaceri dei sensi, dell’esistenza, e dell’ignoranza. ",
  "mn9:70.4": "I contaminanti originano dall’ignoranza. I contaminanti cessano quando l’ignoranza cessa. La pratica che porta alla cessazione dei contaminanti è semplicemente questo nobile ottuplice percorso, cioè: ",
  "mn9:70.5": "opinione corretta, pensiero corretto, linguaggio corretto, azione corretta, sostentamento corretto, sforzo corretto, consapevolezza corretta, e concentrazione corretta. ",
  "mn9:71.1": "Un discepolo nobile comprende in questo modo i contaminanti, la loro origine, la loro cessazione, e la pratica che porta alla loro cessazione. Abbandona completamente la tendenza latente alla febbre per il piacere, si sbarazza della tendenza latente all’avversione, ed eradica la tendenza latente all’opinione e presunzione ‘io sono’. Abbandona l’ignoranza e dà origine alla conoscenza, e pone fine alla sofferenza in questa stessa vita. ",
  "mn9:71.2": "Una volta fatto ciò, è definito un discepolo nobile che ha opinione corretta, la cui opinione è giusta, che ha fiducia esperienziale nell’insegnamento, ed è giunto alla verità”. ",
  "mn9:71.3": "Questo è ciò che il Venerabile Sāriputta disse. ",
  "mn9:71.4": "Contenti, i monaci trassero piacere da ciò che il Venerabile Sāriputta disse. "
}