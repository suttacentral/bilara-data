{
  "mn115:0.1": "Discorsi medi 115 ",
  "mn115:0.2": "Vari elementi ",
  "mn115:1.1": "Così ho sentito. ",
  "mn115:1.2": "Una volta il Buddha si trovava vicino a Sāvatthī, nel bosco di Jeta, il monastero di Anāthapiṇḍika. ",
  "mn115:1.3": "Lì il Buddha si rivolse ai monaci: ",
  "mn115:1.4": "“Monaci!” ",
  "mn115:1.5": "“Venerabile Signore”, risposero i monaci. ",
  "mn115:1.6": "Il Buddha disse: ",
  "mn115:2.1": "“Ogni pericolo che esiste deriva dagli stolti, non dagli astuti. ",
  "mn115:2.2": "Ogni insidia che esiste deriva dagli stolti, non dagli astuti. ",
  "mn115:2.3": "Ogni rischio che esiste deriva dagli stolti, non dagli astuti. ",
  "mn115:2.4": "È come un fuoco che si propaga da una capanna fatta di canne o di fieno, e brucia persino un bungalow rivestito dento e fuori, senza spifferi, con catenacci agganciati e finestre chiuse. ",
  "mn115:2.5": "Allo stesso modo, ogni pericolo che esiste deriva dagli stolti, non dagli astuti. ",
  "mn115:2.6": "Ogni insidia che esiste deriva dagli stolti, non dagli astuti. ",
  "mn115:2.7": "Ogni rischio che esiste deriva dagli stolti, non dagli astuti. ",
  "mn115:2.8": "Quindi, lo stolto è pericoloso, ma l’astuto è salvo. ",
  "mn115:2.9": "Lo stolto è insidioso, ma l’astuto no. ",
  "mn115:2.10": "Lo stolto è rischioso, ma l’astuto no. ",
  "mn115:2.11": "Non c’è pericolo, insidia, o rischio che deriva dall’astuto. ",
  "mn115:2.12": "Quindi, monaci, dovete allenarvi così: ‘Dobbiamo essere astuti, dobbiamo indagare’”. ",
  "mn115:3.1": "Detto ciò, il Venerabile Ānanda disse al Buddha: ",
  "mn115:3.2": "“Signore, com’è che un monaco è adatto a essere chiamato ‘astuto, un indagatore’?” ",
  "mn115:3.3": "“Ānanda, è quando un monaco è esperto negli elementi, nei campi sensoriali, nell’originazione dipendente, e in ciò che è possibile e ciò che è impossibile. ",
  "mn115:3.4": "È così che un monaco è adatto a essere chiamato ‘astuto, un indagatore’” ",
  "mn115:4.1": "“Ma, Signore, com’è che un monaco è adatto a essere chiamato ‘esperto negli elementi’?” ",
  "mn115:4.2": "“Ci sono, Ānanda, diciotto elementi: ",
  "mn115:4.3": "l’elemento dell’occhio, delle forme, e della coscienza visiva; ",
  "mn115:4.4": "l’orecchio, i suoni, e la coscienza uditiva; ",
  "mn115:4.5": "il naso, gli odori, e la coscienza olfattiva; ",
  "mn115:4.6": "la lingua, i sapori, e la coscienza gustativa; ",
  "mn115:4.7": "il corpo, i tocchi, e la coscienza tattile; ",
  "mn115:4.8": "la mente, i pensieri, e la coscienza mentale. ",
  "mn115:4.9": "Quando un monaco conosce e vede questi diciotto elementi, ",
  "mn115:4.10": "è adatto a essere chiamato ‘esperto negli elementi’” ",
  "mn115:5.1": "“Ma, Signore, potrebbe esserci un altro modo per cui un monaco sia adatto a essere chiamato ‘esperto negli elementi’?” ",
  "mn115:5.2": "“Può esserci, Ānanda. ",
  "mn115:5.3": "Ci sono questi sei elementi: ",
  "mn115:5.4": "Gli stati della materia solida, liquida, e gassosa, il calore, lo spazio, e la coscienza. ",
  "mn115:5.5": "Quando un monaco conosce e vede questi sei elementi, ",
  "mn115:5.6": "è adatto a essere chiamato ‘esperto negli elementi’” ",
  "mn115:6.1": "“Ma, Signore, potrebbe esserci un altro modo per cui un monaco sia adatto a essere chiamato ‘esperto negli elementi’?” ",
  "mn115:6.2": "“Può esserci, Ānanda. ",
  "mn115:6.3": "Ci sono questi sei elementi: ",
  "mn115:6.4": "l’elemento della felicità, della sofferenza, dell’allegria, della tristezza, dell’equanimità, e dell’ignoranza. ",
  "mn115:6.5": "Quando un monaco conosce e vede questi sei elementi, ",
  "mn115:6.6": "è adatto a essere chiamato ‘esperto negli elementi’” ",
  "mn115:7.1": "“Ma, Signore, potrebbe esserci un altro modo per cui un monaco sia adatto a essere chiamato ‘esperto negli elementi’?” ",
  "mn115:7.2": "“Può esserci, Ānanda. ",
  "mn115:7.3": "Ci sono questi sei elementi: ",
  "mn115:7.4": "l’elemento dei piaceri dei sensi, della rinuncia, della cattiveria, della bontà, della crudeltà, e della non-violenza. ",
  "mn115:7.5": "Quando un monaco conosce e vede questi sei elementi, ",
  "mn115:7.6": "è adatto a essere chiamato ‘esperto negli elementi’” ",
  "mn115:8.1": "“Ma, Signore, potrebbe esserci un altro modo per cui un monaco sia adatto a essere chiamato ‘esperto negli elementi’?” ",
  "mn115:8.2": "“Può esserci, Ānanda. ",
  "mn115:8.3": "Ci sono questi tre elementi: ",
  "mn115:8.4": "l’elemento del regno dei sensi, del regno della materia sottile, e del regno dell’immaterialità. ",
  "mn115:8.5": "Quando un monaco conosce e vede questi tre elementi, ",
  "mn115:8.6": "è adatto a essere chiamato ‘esperto negli elementi’” ",
  "mn115:9.1": "“Ma, Signore, potrebbe esserci un altro modo per cui un monaco sia adatto a essere chiamato ‘esperto negli elementi’?” ",
  "mn115:9.2": "“Può esserci, Ānanda. ",
  "mn115:9.3": "Ci sono questi due elementi: ",
  "mn115:9.4": "l’elemento condizionato, e l’elemento incondizionato. ",
  "mn115:9.5": "Quando un monaco conosce e vede questi due elementi, ",
  "mn115:9.6": "è adatto a essere chiamato ‘esperto negli elementi’” ",
  "mn115:10.1": "“Ma, Signore, com’è che un monaco è adatto a essere chiamato ‘esperto nei campi sensoriali’?” ",
  "mn115:10.2": "“Ci sono sei campi sensoriali interni ed esterni: ",
  "mn115:10.3": "L’occhio e le forme, l’orecchio e i suoni, il naso e gli odori, la lingua e i sapori, il corpo e i tocchi, e la mente e i pensieri. ",
  "mn115:10.4": "Quando un monaco conosce e vede questi sei campi sensoriali interni ed esterni, ",
  "mn115:10.5": "è adatto a essere chiamato ‘esperto nei campi sensoriali’” ",
  "mn115:11.1": "“Ma, Signore, com’è che un monaco è adatto a essere chiamato ‘esperto nell’originazione dipendente’?” ",
  "mn115:11.2": "“È quando un monaco comprende: ",
  "mn115:11.3": "‘Quando questo esiste, quello esiste; a causa del sorgere di questo, quello sorge. ",
  "mn115:11.4": "Quando questo non esiste, quello non esiste; a causa della cessazione di questo, quello cessa. Cioè: ",
  "mn115:11.5": "L’ignoranza è condizione per le intenzioni. ",
  "mn115:11.6": "Le intenzioni sono condizione per la coscienza. ",
  "mn115:11.7": "La coscienza è condizione per il nome-forma. ",
  "mn115:11.8": "Il nome-forma è condizione per i sei campi sensoriali. ",
  "mn115:11.9": "I sei campi sensoriali sono condizione per il contatto. ",
  "mn115:11.10": "Il contatto è condizione per la sensazione. ",
  "mn115:11.11": "La sensazione è condizione per la voglia incontrollabile. ",
  "mn115:11.12": "La voglia incontrollabile è condizione per l’attaccamento. ",
  "mn115:11.13": "L’attaccamento è condizione per l’esistenza. ",
  "mn115:11.14": "L’esistenza è condizione per la nascita. ",
  "mn115:11.15": "La nascita è condizione per la comparsa di vecchiaia e morte, tristezza, lamento, dolore, malinconia, e angoscia. ",
  "mn115:11.16": "Così questa intera massa di sofferenza ha origine. ",
  "mn115:11.17": "Quando l’ignoranza svanisce e cessa senza che ne rimanga nulla, le intenzioni cessano. ",
  "mn115:11.18": "Quando le intenzioni cessano, la coscienza cessa. ",
  "mn115:11.19": "Quando la coscienza cessa, il nome-forma cessa. ",
  "mn115:11.20": "Quando il nome-forma cessa, i sei campi sensoriali cessano. ",
  "mn115:11.21": "Quando i sei campi sensoriali cessano, il contatto cessa. ",
  "mn115:11.22": "Quando il contatto cessa, la sensazione cessa. ",
  "mn115:11.23": "Quando la sensazione cessa, la voglia incontrollabile cessa. ",
  "mn115:11.24": "Quando la voglia incontrollabile cessa, l’attaccamento cessa. ",
  "mn115:11.25": "Quando l’attaccamento cessa, l’esistenza cessa. ",
  "mn115:11.26": "Quando l’esistenza cessa, la nascita cessa. ",
  "mn115:11.27": "Quando la nascita cessa, la vecchiaia e morte, tristezza, lamento, dolore, malinconia, e angoscia cessano. ",
  "mn115:11.28": "Così questa intera massa di sofferenza cessa’. ",
  "mn115:11.29": "È così che un monaco è adatto a essere chiamato ‘esperto nell’originazione dipendente’” ",
  "mn115:12.1": "“Ma, Signore, com’è che un monaco è adatto a essere chiamato ‘esperto in ciò che è possibile e in ciò che è impossibile’?” ",
  "mn115:12.2": "“È quando un monaco comprende: ‘È impossibile per chi è maturo in opinione prendere qualsiasi condizione come permanente. Ciò è impossibile. ",
  "mn115:12.3": "Ma è possibile per una persona ordinaria prendere qualche condizione come permanente. Ciò è possibile’. ",
  "mn115:12.4": "Comprende: ‘È impossibile per chi è maturo in opinione prendere qualsiasi condizione come felicità. ",
  "mn115:12.5": "Ma è possibile per una persona ordinaria prendere qualche condizione come felicità’. ",
  "mn115:12.6": "Comprende: ‘È impossibile per chi è maturo in opinione prendere qualsiasi condizione come il proprio Sé. Ciò è impossibile. ",
  "mn115:12.7": "Ma è possibile per una persona ordinaria prendere qualche condizione come il proprio Sé. Ciò è possibile’. ",
  "mn115:13.1": "Comprende: ‘È impossibile per chi è maturo in opinione uccidere la propria madre. ",
  "mn115:13.2": "Ma è possibile per una persona ordinaria uccidere la propria madre’. ",
  "mn115:13.3": "Comprende: ‘È impossibile per chi è maturo in opinione uccidere il proprio padre … o uccidere un perfetto. ",
  "mn115:13.4": "Ma è possibile per una persona ordinaria uccidere il proprio padre … o un perfetto’. ",
  "mn115:13.5": "Comprende: ‘È impossibile per chi è maturo in opinione ferire un Realizzato con intento malevolo. ",
  "mn115:13.6": "Ma è possibile per una persona ordinaria ferire un Realizzato con intento malevolo’. ",
  "mn115:13.7": "Comprende: ‘È impossibile per chi è maturo in opinione causare uno scisma nella comunità. ",
  "mn115:13.8": "Ma è possibile per una persona ordinaria causare uno scisma nella comunità’. ",
  "mn115:13.9": "Comprende: ‘È impossibile per chi è maturo in opinione affidarsi a un altro maestro. ",
  "mn115:13.10": "Ma è possibile per una persona ordinaria affidarsi a un altro maestro’. ",
  "mn115:14.1": "Comprende: ‘È impossibile per due perfetti, due Buddha completamente risvegliati sorgere nello stesso sistema solare nello stesso periodo. ",
  "mn115:14.2": "Ma è possibile per un perfetto, un Buddha completamente risvegliato sorgere in un sistema solare’. ",
  "mn115:14.3": "Comprende: ‘È impossibile per due re che girano la ruota sorgere nello stesso sistema solare nello stesso periodo. ",
  "mn115:14.4": "Ma è possibile per un re che gira la ruota sorgere in un sistema solare’. ",
  "mn115:15.1": "Comprende: ‘È impossibile per una donna essere una perfetta, una Buddha completamente risvegliata. ",
  "mn115:15.2": "Ma è possibile per un uomo essere un perfetto, un Buddha completamente risvegliato’. ",
  "mn115:15.3": "Comprende: ‘È impossibile per una donna essere un re che gira la ruota. ",
  "mn115:15.4": "Ma è possibile per un uomo essere un re che gira la ruota’. ",
  "mn115:15.5": "Comprende: ‘È impossibile per una donna ricoprire il ruolo di Sakka, del diavolo, o di Dio. ",
  "mn115:15.6": "Ma è possibile per un uomo ricoprire il ruolo di Sakka, del diavolo, o di Dio’. ",
  "mn115:16.1": "Comprende: ‘È impossibile che un risultato piacevole, desiderabile, e gradevole derivi da cattiva condotta attraverso corpo, parola, o mente. ",
  "mn115:16.2": "Ma è possibile che un risultato spiacevole, indesiderabile, e sgradevole derivi da cattiva condotta attraverso corpo, parola, o mente. ",
  "mn115:17.1": "Comprende: ‘È impossibile che un risultato spiacevole, indesiderabile, e sgradevole derivi da buona condotta attraverso corpo, parola, o mente. ",
  "mn115:17.2": "Ma è possibile che un risultato piacevole, desiderabile, e gradevole derivi da buona condotta attraverso corpo, parola, o mente’. ",
  "mn115:18.1": "Comprende: ‘È impossibile che chi intraprende cattiva condotta attraverso corpo, parola, o mente possa, per quella sola ragione, alla dissoluzione del corpo, dopo la morte, rinascere in un bel posto, in paradiso. ",
  "mn115:18.2": "Ma è possibile che chi intraprende cattiva condotta attraverso corpo, parola, o mente possa, per quella sola ragione, alla dissoluzione del corpo, dopo la morte, rinascere in un posto di perdizione, un brutto posto, in un regno inferiore, all’inferno’. ",
  "mn115:19.5": "Comprende: ‘È impossibile che chi intraprende buona condotta attraverso corpo, parola, o mente possa, per quella sola ragione, alla dissoluzione del corpo, dopo la morte, rinascere in un posto di perdizione, un brutto posto, in un regno inferiore, all’inferno. ",
  "mn115:19.6": "Ma è possibile che chi intraprende buona condotta attraverso corpo, parola, o mente possa, per quella sola ragione, alla dissoluzione del corpo, dopo la morte, rinascere in un bel posto, in paradiso’. ",
  "mn115:19.11": "È così che un monaco è adatto a essere chiamato ‘esperto in ciò che è possibile e ciò che è impossibile’”. "
}