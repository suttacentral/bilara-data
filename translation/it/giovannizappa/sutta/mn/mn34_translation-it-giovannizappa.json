{
  "mn34:0.1": "Discorsi medi 34 ",
  "mn34:0.2": "Il discorso più corto sul mandriano ",
  "mn34:1.1": "Così ho sentito. ",
  "mn34:1.2": "Una volta il Buddha si trovava nella terra dei Vajji, vicino a Ukkacelā, sulle sponde del fiume Gange. ",
  "mn34:1.3": "Lì il Buddha si rivolse ai mendicanti: ",
  "mn34:1.4": "“Mendicanti!” ",
  "mn34:1.5": "“Venerabile Signore,” risposero i mendicanti. ",
  "mn34:1.6": "Il Buddha disse: ",
  "mn34:2.1": "“C’era una volta, mendicanti, un mandriano magadhano poco intelligente. Nell’ultimo mese della stagione delle piogge, senza ispezionare la sponda vicina o quella lontana, fece attraversare il proprio bestiame da un punto senza guado sul fiume Gange  verso la terra dei Suvideha sulla sponda nord. ",
  "mn34:3.1": "Ma il bestiame si ammassò a nel mezzo del fiume e perì. ",
  "mn34:3.2": "Perché questo? ",
  "mn34:3.3": "Perché il mandriano poco intelligente non aveva ispezionato le sponde prima di far attraversare il bestiame da un punto senza guado. ",
  "mn34:3.4": "Allo stesso modo, ci sono asceti e bramini non esperti riguardo a questo e all’altro mondo, non esperti nel dominio di Māra ed il suo opposto, e non esperti nel dominio della Morte ed il suo opposto. Se qualcuno pensasse che questi siano degni di essere ascoltati e di fidarsi di loro, ciò sarà a suo danno e sofferenza per molto tempo. ",
  "mn34:4.1": "“C’era una volta, mendicanti, un mandriano magadhano intelligente. Nell’ultimo mese della stagione delle piogge, dopo aver ispezionato la sponda vicina o quella lontana, fece attraversare il proprio bestiame da un guado sul fiume Gange  verso la terra dei Suvideha sulla sponda nord. ",
  "mn34:5.1": "Prima fece attraversare i tori, i padri e i leader della mandria. ",
  "mn34:5.2": "Questi presero di petto la corrente del Gange e raggiunsero la sponda lontana al sicuro. ",
  "mn34:5.3": "Poi fece attraversare il bestiame forte e docile. ",
  "mn34:5.4": "Anche questi presero di petto la corrente del Gange e raggiunsero la sponda lontana al sicuro. ",
  "mn34:5.5": "Poi fece attraversare i buoi e le giovenche. ",
  "mn34:5.6": "Anche questi presero di petto la corrente del Gange e raggiunsero la sponda lontana al sicuro. ",
  "mn34:5.7": "Poi fece attraversare i vitelli ed il bestiame debole. ",
  "mn34:5.8": "Anche questi presero di petto la corrente del Gange e raggiunsero la sponda lontana al sicuro. ",
  "mn34:5.9": "Una volta accadde che un vitello era appena nato. Incoraggiato dal muggito della madre, anche lui riuscì a prendere di petto la corrente del Gange e raggiungere la sponda lontana al sicuro. ",
  "mn34:5.10": "Perché questo? ",
  "mn34:5.11": "Perché il mandriano intelligente aveva ispezionato entrambe le sponde prima di far attraversare il bestiame dal guado. ",
  "mn34:5.12": "Allo stesso modo, ci sono asceti e bramini esperti riguardo a questo e all’altro mondo, esperti nel dominio di Māra ed il suo opposto, ed esperti nel dominio della Morte ed il suo opposto. Se qualcuno pensasse che questi siano degni di essere ascoltati e di fidarsi di loro, ciò sarà a suo beneficio e felicità per molto tempo. ",
  "mn34:6.1": "Proprio come i tori, i padri e i leader della mandria, che attraversarono il Gange al sicuro ",
  "mn34:6.2": "sono i mendicanti perfetti, con contaminanti eliminati, che hanno completato il percorso spirituale, fatto ciò che c'era da fare, riposto il fardello, raggiunto il proprio vero obiettivo, assolutamente eliminato le catene dell’esistenza, e che sono giustamente liberi attraverso la realizzazione. Avendo preso di petto la corrente di Māra, hanno raggiunto la sponda lontana al sicuro. ",
  "mn34:7.1": "Proprio come il bestiame forte e docile che attraversò il Gange al sicuro ",
  "mn34:7.2": "sono i mendicanti che, con l’eliminazione delle cinque catene inferiori rinascono spontaneamente. Si estinguono lì, e non sono soggetti a tornare da quel mondo. Anche loro, avendo preso di petto la corrente di Māra, raggiungeranno la sponda lontana al sicuro. ",
  "mn34:8.1": "Proprio come i buoi e le giovenche che attraversarono il Gange al sicuro ",
  "mn34:8.2": "sono i mendicanti che, con l’eliminazione di tre catene, e l’indebolimento della febbre per il piacere, odio, ed illusione, sono quelli che ritornano una volta sola. Torneranno a questo mondo solo una volta, e poi metteranno fine alla sofferenza. Anche loro, avendo preso di petto la corrente di Māra, raggiungeranno la sponda lontana al sicuro. ",
  "mn34:9.1": "Proprio come i vitelli ed il bestiame debole che attraversò il Gange al sicuro ",
  "mn34:9.2": "sono i mendicanti che, con l’eliminazione di tre catene, sono entrati nella corrente, e non sono soggetti a rinascere negli inferi, destinati al risveglio. Anche loro, avendo preso di petto la corrente di Māra, raggiungeranno la sponda lontana al sicuro. ",
  "mn34:10.1": "Proprio come il vitello appena nato che, incoraggiato dal muggito della madre, attraversò il Gange al sicuro ",
  "mn34:10.2": "sono i mendicanti che sono discepoli degli insegnamenti e discepoli nella fede. Anche loro, avendo preso di petto la corrente di Māra, raggiungeranno la sponda lontana al sicuro. ",
  "mn34:11.1": "Mendicanti, io sono esperto riguardo a questo e all’altro mondo, esperto nel dominio di Māra ed il suo opposto, ed esperto nel dominio della Morte ed il suo opposto. Se qualcuno pensasse che io sia degno di essere ascoltato e di fidarsi di me, ciò sarà a suo beneficio e felicità per molto tempo.” ",
  "mn34:12.1": "Questo è ciò che il Buddha disse. ",
  "mn34:12.2": "Poi il Santo, il Maestro, continuò: ",
  "mn34:12.3": "“Questo mondo e l’altro mondo ",
  "mn34:12.4": "sono stati spiegati chiaramente da chi sa; ",
  "mn34:12.5": "come anche la portata di Māra, ",
  "mn34:12.6": "e ciò che è fuori dalla portata della Morte. ",
  "mn34:12.7": "Conoscendo direttamente il mondo intero, ",
  "mn34:12.8": "Il Buddha che comprende ",
  "mn34:12.9": "ha spalancato le porte della libertà dalla morte, ",
  "mn34:12.10": "al fine di trovare il santuario, l’estinzione. ",
  "mn34:12.11": "La corrente del Malvagio è stata tagliata, ",
  "mn34:12.12": "è stata soffiata via e falciata. ",
  "mn34:12.13": "Siate pieni di gioia, mendicanti, ",
  "mn34:12.14": "impostate la vostra mente verso il santuario!” "
}