{
  "mn27:0.1": "Discorsi Medi 27 ",
  "mn27:0.2": "La Similitudine Più Corta dell'Impronta dell'Elefante ",
  "mn27:1.1": "Così ho sentito. ",
  "mn27:1.2": "Una volta il Buddha si trovava vicino a Sāvatthī, nel bosco di Jeta, il monastero di Anāthapiṇḍika. ",
  "mn27:2.1": "In quell'occasione il bramino Jāṇussoṇi uscì da Sāvatthī nel mezzo del giorno in un carro tutto bianco trainato da cavalle. ",
  "mn27:2.2": "Vide il pellegrino Pilotika arrivare da lontano, ",
  "mn27:2.3": "e gli disse, ",
  "mn27:2.4": "“Allora, Maestro Vacchāyana, da dove viene nel bel mezzo del giorno?” ",
  "mn27:2.5": "“Proprio ora, buon signore, vengo dalla presenza dell'asceta Gotama.” ",
  "mn27:2.6": "“Cosa ne pensa della lucidità di saggezza dell'asceta Gotama? Pensa sia astuto? ",
  "mn27:2.7": "“Mio buon uomo, chi sono io per giudicare la lucidità di saggezza dell'asceta Gotama? ",
  "mn27:2.8": "Bisognerebbe essere al suo stesso livello per giudicare la lucidità della sua saggezza.” ",
  "mn27:2.9": "“Il Maestro Vacchāyana loda l'asceta Gotama con alte lodi.” ",
  "mn27:2.10": "“Chi sono io per lodare l'asceta Gotama? ",
  "mn27:2.11": "È lodato dai lodati come il migliore tra dei e umani.” ",
  "mn27:2.12": "“Ma per quale ragione è così devoto all'asceta Gotama?” ",
  "mn27:3.1": "“Immagini che un cacciatore di elefanti esperto entri nel territorio degli elefanti. ",
  "mn27:3.2": "E che lì veda una grossa impronta di elefante, lunga e larga. ",
  "mn27:3.3": "Giungerebbe alla conclusione, ",
  "mn27:3.4": "‘Questo dev'essere un grosso elefante maschio.’ ",
  "mn27:3.5": "Allo stesso modo, dopo aver visto quattro impronte dell'asceta Gotama sono giunto alla conclusione, ",
  "mn27:3.6": "‘Il Beato è un Buddha completamente risvegliato. L'insegnamento è ben spiegato. La comunità sta praticando bene.’ ",
  "mn27:4.1": "Quali quattro? ",
  "mn27:4.2": "Primo, vedo aristocratici intelligenti che sono minuziosi, esperti nelle dottrine altrui, molto pignoli. Si penserebbe che vivono per demolire le convinzioni altrui col proprio intelletto. ",
  "mn27:4.3": "Sentono, ",
  "mn27:4.4": "‘Quindi, signori, l'asceta Gotama arriverà a questo o quel villaggio o città.’ ",
  "mn27:4.5": "Formulano una domanda, pensando, ",
  "mn27:4.6": "‘Andremo dall'asceta Gotama e gli faremo questa domanda. ",
  "mn27:4.7": "Se risponde così, lo confuteremo cosà; ",
  "mn27:4.8": "e se risponde cosà, lo confuteremo così.’ ",
  "mn27:4.9": "Quando sentono che ",
  "mn27:4.10": "è arrivato ",
  "mn27:4.11": "vanno da lui. ",
  "mn27:4.12": "L'asceta Gotama li educa, incoraggia, eccita, ed ispira con un sermone. ",
  "mn27:4.13": "Non hanno nemmeno occasione di fare la loro domanda all'asceta Gotama, quindi come potrebbero confutarlo? ",
  "mn27:4.14": "Infatti, diventano suoi discepoli. ",
  "mn27:4.15": "Dopo aver visto questa prima impronta dell'asceta Gotama, sono giunto alla conclusione, ",
  "mn27:4.16": "‘Il Beato è un Buddha completamente risvegliato. L'insegnamento è ben spiegato. La comunità sta praticando bene.’ ",
  "mn27:5.1": "In più, vedo bramini intelligenti ... ",
  "mn27:6.1": "capifamiglia intelligenti ... ",
  "mn27:6.2": "che diventano suoi discepoli. ",
  "mn27:7.1": "In più, vedo asceti intelligenti che sono minuziosi, esperti nelle dottrine altrui, molto pignoli. ... ",
  "mn27:7.10": "Non hanno nemmeno occasione di fare la loro domanda all'asceta Gotama, quindi come potrebbero confutarlo? ",
  "mn27:7.11": "Infatti, chiedono all'asceta Gotama il permesso di prendere i voti. ",
  "mn27:7.12": "E lui gli dà i voti. ",
  "mn27:7.13": "Non molto dopo la loro ordinazione, vivendo soli, ritirati, diligenti, entusiasti, e risoluti, presto realizzano la suprema culminazione del cammino spirituale in questa stessa vita. Vivono avendo raggiunto con la propria conoscenza diretta l'obiettivo per cui i ragazzi di famiglia giustamente lasciano la vita laica per quella da senzatetto. ",
  "mn27:7.14": "Dicono, ",
  "mn27:7.15": "‘Eravamo quasi perduti! Quasi perivamo! ",
  "mn27:7.16": "Poiché dicevamo di essere asceti, bramini, e perfetti, ma non eravamo nessuna di queste cose. ",
  "mn27:7.17": "Ma ora siamo davvero asceti, bramini, e perfetti!’ ",
  "mn27:7.18": "Dopo aver visto questa quarta impronta dell'asceta Gotama, sono giunto alla conclusione, ",
  "mn27:7.19": "‘Il Beato è un Buddha completamente risvegliato. L'insegnamento è ben spiegato. La comunità sta praticando bene.’ ",
  "mn27:7.20": "Dopo aver visto quattro impronte dell'asceta Gotama sono giunto alla conclusione, ",
  "mn27:7.21": "‘Il Beato è un Buddha completamente risvegliato. L'insegnamento è ben spiegato. La comunità sta praticando bene.’ ",
  "mn27:8.1": "Detto ciò, Jāṇussoṇi scese dal proprio carro, si aggiustò la tunica su una spalla, alzò le mani giunte verso il Buddha, ed espresse questo pensiero sentito tre volte: ",
  "mn27:8.2": "“Omaggio al Beato, al perfetto, al Buddha completamente risvegliato! ",
  "mn27:8.3": "Omaggio al Beato, al perfetto, al Buddha completamente risvegliato! ",
  "mn27:8.4": "Omaggio al Beato, al perfetto, al Buddha completamente risvegliato! ",
  "mn27:8.5": "Speriamo che prima o poi io abbia occasione di incontrare il Maestro Gotama e avere una conversazione con lui.” ",
  "mn27:9.1": "Poi il bramino Jāṇussoṇi andò dal Buddha e scambiò saluti con lui. ",
  "mn27:9.2": "Una volta che i saluti e cordialità terminarono, si sedette a lato, ",
  "mn27:9.3": "ed informò il Buddha di ciò che aveva discusso. ",
  "mn27:9.4": "Fatto ciò, il Buddha gli disse, ",
  "mn27:9.5": "“Bramino, la similitudine dell'impronta dell'elefante non è completa in dettaglio. ",
  "mn27:9.6": "Per come si completa in dettaglio, ",
  "mn27:9.7": "ascolta e presta attenzione, ora parlo.” ",
  "mn27:9.8": "“Sì, Signore,” rispose Jāṇussoṇi. ",
  "mn27:9.9": "Il Buddha disse: ",
  "mn27:10.1": "“Immagina che un cacciatore di elefanti esperto entri nel territorio degli elefanti. ",
  "mn27:10.2": "E che lì veda una grossa impronta di elefante, lunga e larga. ",
  "mn27:10.3": "Un cacciatore di elefanti esperto non giungerebbe ancora alla conclusione, ",
  "mn27:10.4": "‘Questo dev'essere un grosso elefante maschio.’ ",
  "mn27:10.5": "Perché no? ",
  "mn27:10.6": "Perché in territorio di elefanti ci sono elefantesse nane con impronte grandi, e questa impronta potrebbe essere una di quelle. ",
  "mn27:10.8": "Immagina che continui a seguire le tracce finché vede una grossa impronta di elefante, lunga e larga, e, più in alto, segni di usura. ",
  "mn27:10.9": "Un cacciatore di elefanti esperto non giungerebbe ancora alla conclusione, ",
  "mn27:10.10": "‘Questo dev'essere un grosso elefante maschio.’ ",
  "mn27:10.11": "Perché no? ",
  "mn27:10.12": "Perché in territorio di elefanti ci sono elefantesse alte con zanne lunghe e impronte grandi, e questa impronta potrebbe essere una di quelle. ",
  "mn27:10.14": "Immagina che continui a seguire le tracce finché vede una grossa impronta di elefante, lunga e larga, e, più in alto, segni di usura e marchi di zanne. ",
  "mn27:10.15": "Un cacciatore di elefanti esperto non giungerebbe ancora alla conclusione, ",
  "mn27:10.16": "‘Questo dev'essere un grosso elefante maschio.’ ",
  "mn27:10.17": "Perché no? ",
  "mn27:10.18": "Perché in territorio di elefanti ci sono elefantesse adulte alte con impronte grandi, e questa impronta potrebbe essere una di quelle. ",
  "mn27:10.20": "Immagina che continui a seguire le tracce finché vede una grossa impronta di elefante, lunga e larga, e, più in alto, segni di usura, marchi di zanne e rami rotti. ",
  "mn27:10.21": "E lì vede quell'elefante maschio che cammina, rimane in piedi, seduto, o sdraiato alla radice di un albero o all'aperto. ",
  "mn27:10.22": "Allora giungerebbe alla conclusione, ",
  "mn27:10.23": "‘Questo è quel grosso elefante maschio.’ ",
  "mn27:11.1": "Allo stesso modo, bramino, un Realizzato sorge nel mondo, perfetto, un Buddha completamente risvegliato, esperto in conoscenza e condotta, santo, conoscitore del mondo, guida suprema per coloro che desiderano essere addestrati, insegnante di dei e uomini, risvegliato, beato.’ ",
  "mn27:11.2": "Realizza con la propria conoscenza diretta questo mondo—con i suoi dei, diavoli e divinità, questa popolazione con i suoi asceti e bramini, dei e umani—e lo rende noto agli altri. ",
  "mn27:11.3": "Spiega un'insegnamento buono all'inizio, nel mezzo, e alla fine, significativo e ben espresso. E rivela una pratica spirituale completamente piena e pura. ",
  "mn27:12.1": "Un capofamiglia sente quell'insegnamento, o il figlio di un capofamiglia, o qualcuno rinato in qualche buona famiglia. ",
  "mn27:12.2": "Sorge in lui fede nel Realizzato, ",
  "mn27:12.3": "e riflette, ",
  "mn27:12.4": "‘Vivere a casa è limitato e sporco, mentre la vita di uno che ha preso i voti è aperta. ",
  "mn27:12.5": "Non è facile per qualcuno che vive a casa condurre la vita spirituale completamente piena e pura, come un guscio lucidato. ",
  "mn27:12.6": "Perché non mi taglio capelli e barba, indosso la tunica ocra, e lascio la vita laica per quella da senzatetto?’ ",
  "mn27:12.7": "Dopo un po' lascia una fortuna grossa o piccola che sia, e una famiglia grossa o piccola che sia. Si taglia capelli e barba, indossa la tunica ocra, e lascia la vita laica per quella da senzatetto. ",
  "mn27:13.1": "Una volta presi i voti, adotta l'addestramento e il sostentamento dei mendicanti. Evita di uccidere esseri viventi, rinunciando a bastone e spada. È scrupoloso e gentile, vivendo pieno di compassione per ogni essere vivente. ",
  "mn27:13.2": "Evita di rubare. Prende solo ciò che gli viene dato, e si aspetta solo ciò che gli viene dato. Si mantiene puro non rubando. ",
  "mn27:13.3": "Evita l'impudicizia. È casto, distinto, evitando la pratica volgare del sesso. ",
  "mn27:13.4": "Evita di mentire. Dice la verità e si attiene alla verità. È onesto e affidabile, e non inganna il mondo con le proprie parole. ",
  "mn27:13.5": "Evita linguaggio divisivo. Non ripete in un posto ciò che ha sentito in un altro al fine di dividere le persone l'una contro l'altra. Al contrario, riconcilia coloro che sono divisi, supportando l'armonia, rallegrandosi nell'armonia, amando l'armonia, usando parole che promuovono armonia. ",
  "mn27:13.6": "Evita linguaggio aspro. Parla in modo dolce, piacevole all'orecchio, amabile, che va dritto al cuore, gentile, piacevole, e gradevole alla gente. ",
  "mn27:13.7": "Evita di dire cose senza senso. Le sue parole sono opportune, vere, e significative, in linea con l'insegnamento e l'addestramento. Dice le cose al momento giusto e che hanno valore, sono ragionevoli, succinte, e benefiche. ",
  "mn27:13.8": "Evita di danneggiare piante e semi. ",
  "mn27:13.9": "Mangia in una parte del giorno, astenendosi dal mangiare la sera e al momento sbagliato. ",
  "mn27:13.10": "Evita di ballare, cantare, la musica e di vedere spettacoli. ",
  "mn27:13.11": "Evita di abbellirsi e ornarsi con collane, profumi, e trucco. ",
  "mn27:13.12": "Evita letti alti e lussuosi. ",
  "mn27:13.13": "Evita di ricevere oro e soldi, ",
  "mn27:13.14": "grani crudi, ",
  "mn27:13.15": "carne cruda, ",
  "mn27:13.16": "donne e ragazze, ",
  "mn27:13.17": "servi maschi e femmine, ",
  "mn27:13.18": "capre e pecore, ",
  "mn27:13.19": "polli e maiali, ",
  "mn27:13.20": "elefanti, mucche, cavalli, e cavalle, ",
  "mn27:13.21": "e campi e terreni. ",
  "mn27:13.22": "Evita di gestire commissioni e messaggi; ",
  "mn27:13.23": "di comprare e vendere; ",
  "mn27:13.24": "di falsificare pesi, metalli, o misure; ",
  "mn27:13.25": "corruzione, frode, imbrogli, e doppio gioco; ",
  "mn27:13.26": "mutilazioni, omicidii, rapimenti, brigantaggio, saccheggio, e violenza. ",
  "mn27:14.1": "È soddisfatto con tuniche per prendersi cura del corpo e cibo elemosinato per prendersi cura della pancia. Dovunque vada, parte prendendo solo queste cose. ",
  "mn27:14.2": "È come un uccello: dovunque voli, le ali sono il suo unico fardello. ",
  "mn27:14.3": "Allo stesso modo, un mendicante è soddisfatto con tuniche per prendersi cura del corpo e cibo elemosinato per prendersi cura della pancia. Dovunque vada, parte prendendo solo queste cose. ",
  "mn27:14.4": "Una volta che ha questa intera gamma di etica, prova una gioia innocente dentro di sé. ",
  "mn27:15.1": "Quando vede una vista con gli occhi, non si fa catturare dalle caratteristiche e dettagli. ",
  "mn27:15.2": "Se la facoltà della vista rimanesse incontrollata, qualità cattive e malsane di desiderio e avversione diventerebbero travolgenti. Per questa ragione, fa pratica di controllo, proteggendo la facoltà dell'occhio, ed ottenendone il controllo. ",
  "mn27:15.3": "Quando sente un suono con l'orecchio ... ",
  "mn27:15.4": "Quando sente un odore con il naso ... ",
  "mn27:15.5": "Quando sente un sapore con la lingua ... ",
  "mn27:15.6": "Quando sente un tatto col corpo ... ",
  "mn27:15.7": "Quando percepisce un pensiero con la mente, non si fa catturare dalle caratteristiche e dettagli. ",
  "mn27:15.8": "Se la facoltà della mente rimanesse incontrollata, qualità cattive e malsane di desiderio e avversione diventerebbero travolgenti. Per questa ragione, fa pratica di controllo, proteggendo la facoltà della mente, ed ottenendone il controllo. ",
  "mn27:15.9": "Una volta che ha questo nobile controllo dei sensi, prova una gioia incontaminata dentro di sé. ",
  "mn27:16.1": "Agisce con consapevolezza nell'andare e nel tornare; nel guardare avanti e di lato; nel piegare ed estendere gli arti; nel gestire la tunica esterna, la ciotola, e le tuniche; nel mangiare, bere, masticare, ed assaporare; nell'urinare e defecare; nel camminare, rimanere in piedi, sedersi, dormire, stare sveglio, parlare, e nel rimanere in silenzio. ",
  "mn27:17.1": "Una volta che ha questa intera gamma di etica, questa soddisfazione nobile, questo nobile controllo dei sensi, e questa presenza mentale e consapevolezza nobili, ",
  "mn27:17.2": "frequenta un alloggio isolato—la natura selvaggia, la radice di un albero, una collina, una gola, una grotta di montagna, un cimitero, una foresta, l'aria aperta, un mucchio di paglia. ",
  "mn27:18.1": "Dopo il pasto, tornando dal giro per l'elemosina, si siede con le gambe incrociate e il corpo diritto, e stabilisce presenza mentale lì. ",
  "mn27:18.2": "Abbandonando desiderio per il mondo, medita con una mente libera dal desiderio, purificando la mente dal desiderio. ",
  "mn27:18.3": "Abbandonando cattiveria e malevolenza, medita con una mente libera dalla cattiveria, piena di compassione per ogni essere vivente, purificando la mente dalla cattiveria. ",
  "mn27:18.4": "Abbandonando torpore e sonnolenza, medita con una mente libera da torpore e sonnolenza, percependo luce, presente mentalmente, purificando la mente da torpore e sonnolenza. ",
  "mn27:18.5": "Abbandonando irrequietezza e rimorso, medita senza irrequietezza, con mente in pace interiore, purificando la mente dall'irrequietezza e rimorso. ",
  "mn27:18.6": "Abbandonando il dubbio, medita essendo andato oltre il dubbio, non indeciso riguardo alle qualità sane, purificando la mente dal dubbio. ",
  "mn27:19.1": "Abbandona questi cinque ostacoli, corruzioni della mente che indeboliscono la saggezza. ",
  "mn27:19.2": "Poi, abbastanza appartato dai piaceri dei sensi, appartato da qualità malsane, entra e rimane nel primo stadio di meditazione, con estasi e gioia nate dall'isolamento, con inclinazione e sostentazione mentali. ",
  "mn27:19.3": "Questa, bramino, si chiama ‘impronta del Realizzato’ e anche ‘usura del Realizzato’ e anche ‘marchio del Realizzato’. ",
  "mn27:19.4": "Ma un discepolo nobile non giungerebbe ancora alla conclusione, ",
  "mn27:19.5": "‘Il Beato è un Buddha completamente risvegliato. L'insegnamento è ben spiegato. La comunità sta praticando bene.’ ",
  "mn27:20.1": "Inoltre, con il placarsi dell'inclinazione e sostentazione mentali, un mendicante entra e rimane nel secondo stadio di meditazione, con estasi e gioia nate dal raccoglimento mentale, con chiarezza e fiducia interna, e mente unificata, senza inclinazione e sostentazione mentali. ",
  "mn27:20.2": "Anche questa si chiama ‘impronta del Realizzato’ ... ",
  "mn27:21.1": "Inoltre, con lo svanire dell'estasi, un mendicante entra e rimane nel terzo stadio di meditazione, dove medita con equanimità, presente e consapevole, facendo esperienza della gioia di cui i nobili dichiarano, ‘Equanime e presente, egli medita nella gioia.’ ",
  "mn27:21.2": "Anche questa di chiama ‘impronta del Realizzato’ ... ",
  "mn27:22.1": "Inoltre, abbandonando gioia e dolore, e mettendo fine a felicità e tristezza precedenti, un mendicante entra e rimane nel quarto stadio di meditazione, senza piacere o dolore, con pura equanimità e presenza mentale. ",
  "mn27:22.2": "Anche questa si chiama ‘impronta del Realizzato’ ... ",
  "mn27:23.1": "Una volta che la sua mente diventa così raccolta—purificata, luminosa, impeccabile, libera da corruzioni, flessibile, lavorabile, stabile, ed imperturbabile—la estende al ricordo delle vite passate. ",
  "mn27:23.2": "Si ricorda molti tipi di vite passate, cioè, una, due, tree, quattro, cinque, dieci, venti, trenta, quaranta, cinquanta, cento, mille, centomila rinascite; molte ere del cosmo che si espande, molte ere del cosmo che si contrae, molte ere del cosmo che si espande e si contrae... si ricorda i suoi molti tipi di vite passate, con caratteristiche e dettagli. ",
  "mn27:23.3": "Anche questa si chiama ‘impronta del Realizzato’ ... ",
  "mn27:24.1": "Una volta che la sua mente diventa così raccolta—purificata, luminosa, impeccabile, libera da corruzioni, flessibile, lavorabile, stabile, ed imperturbabile—la estende alla conoscenza della morte e rinascita degli esseri viventi. ",
  "mn27:24.2": "Con chiaroveggenza purificata e sovrumana, capisce come gli esseri viventi rinascono secondo le proprie azioni. ",
  "mn27:24.3": "Anche questa si chiama ‘impronta del Realizzato’ ... ",
  "mn27:25.1": "Una volta che la sua mente diventa così raccolta—purificata, luminosa, impeccabile, libera da corruzioni, flessibile, lavorabile, stabile, ed imperturbabile—la estende alla conoscenza dell'esaurimento dei contaminanti. ",
  "mn27:25.2": "Capisce com'è davvero: ‘Questa è la sofferenza’ ... ‘Questa è l'origine della sofferenza’ ... ‘Questa è la cessazione della sofferenza’ ... ‘Questa è la pratica che porta alla cessazione della sofferenza’. ",
  "mn27:25.3": "Capisce com'è davvero: ‘Questi sono i contaminanti’ ... ‘Questa è l'origine dei contaminanti’ ... ‘Questa è la cessazione dei contaminanti’ ... ‘Questa è la pratica che porta alla cessazione dei contaminanti’. ",
  "mn27:25.4": "Questa, bramino, si chiama ‘impronta del Realizzato’ e anche ‘usura del Realizzato’ e anche ‘marchio del Realizzato’. ",
  "mn27:25.5": "A questo punto un discepolo nobile non è ancora giunto alla conclusione, ma sta per giungere alla conclusione, ",
  "mn27:25.6": "‘Il Beato è un Buddha completamente risvegliato. L'insegnamento è ben spiegato. La comunità sta praticando bene.’ ",
  "mn27:26.1": "Conoscendo e vedendo così, la sua mente viene liberata dai contaminanti della sensualità, del desiderio di continuare ad esistere, e dell'ignoranza. ",
  "mn27:26.2": "Una volta libero, sa di essere libero. ",
  "mn27:26.3": "Comprende: ‘La nascita è terminata, il cammino spirituale è stato completato, ciò che c'era da fare è stato fatto, non c'è più ritorno ad alcuno stato di esistenza.’ ",
  "mn27:26.4": "Questa, bramino, si chiama ‘impronta del Realizzato’ e anche ‘usura del Realizzato’ e anche ‘marchio del Realizzato’. ",
  "mn27:26.5": "A questo punto un discepolo nobile giunge alla conclusione, ",
  "mn27:26.6": "‘Il Beato è un Buddha completamente risvegliato. L'insegnamento è ben spiegato. La comunità sta praticando bene.’ ",
  "mn27:26.7": "Ed è a questo punto che la similitudine dell'impronta dell'elefante è completa in dettaglio.” ",
  "mn27:27.1": "Detto ciò, il bramino Jāṇussoṇi disse al Buddha, ",
  "mn27:27.2": "“Eccellente, Maestro Gotama! Eccellente! ",
  "mn27:27.3": "È come se avesse raddrizzato ciò che si era capovolto, o rivelato ciò che era nascosto, o indicato il cammino a chi si era perso, o acceso una lampada nel buio affinché coloro con occhi buoni possano vedere cosa c'è, il Maestro Gotama ha reso l'insegnamento chiaro in molti modi. ",
  "mn27:27.4": "Prendo rifugio nel Maestro Gotama, nell'insegnamento, e nella comunità dei mendicanti. ",
  "mn27:27.5": "Da oggi in poi, che il Maestro Gotama si ricordi di me come un discepolo laico che ha preso rifugio a vita.” "
}