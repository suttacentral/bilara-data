{
	"ma2:0.1" : "中阿含經 ",
	"ma2:0.2" : "七法品 ",
	"ma2:0.3" : "(二)晝度樹經 ",
	"ma2:1.1" : "我聞如是。 ",
	"ma2:1.2" : "一時佛遊舍衛國。在勝林給孤獨園。 ",
	"ma2:2.1" : "爾時世尊告諸比丘。 ",
	"ma2:2.2" : "若三十三天晝度樹葉萎黄。是時三十三天悦樂歡喜。晝度樹葉不久當落。 ",
	"ma2:3.1" : "復次三十三天晝度樹葉已落。是時三十三天悦樂歡喜。晝度樹葉不久當還生。 ",
	"ma2:4.1" : "復次三十三天晝度樹葉已還生。是時三十三天悦樂歡喜。晝度樹不久當生網。 ",
	"ma2:5.1" : "復次三十三天晝度樹已生網。是時三十三天悦樂歡喜。晝度樹不久當生如鳥喙。 ",
	"ma2:6.1" : "復次三十三天晝度樹已生如鳥喙。是時三十三天悦樂歡喜。晝度樹不久當開如鉢。 ",
	"ma2:7.1" : "復次三十三天晝度樹已開如鉢。是時三十三天悦樂歡喜。晝度樹不久當盡敷開。 ",
	"ma2:8.1" : "若晝度樹已盡敷開。光所照。色所映。香所熏。周百由延。 ",
	"ma2:8.2" : "是時三十三天於中夏四月。以天五欲功徳具足而自娯樂。 ",
	"ma2:8.3" : "是謂三十三天於晝度樹下集會娯樂也。 ",
	"ma2:9.1" : "如是義。聖弟子亦復爾。 ",
	"ma2:9.2" : "思念出家。是時聖弟子名爲葉黄。 ",
	"ma2:9.3" : "猶三十三天晝度樹葉萎黄也。 ",
	"ma2:10.1" : "復次聖弟子剃除鬚髮。著袈裟衣。至信捨家無家學道。是時聖弟子名爲葉落。 ",
	"ma2:10.2" : "猶三十三天晝度樹葉落也。 ",
	"ma2:11.1" : "復次聖弟子離欲離惡不善之法。 ",
	"ma2:11.2" : "有覺有觀。離生喜樂。得初禪成就遊。 ",
	"ma2:11.3" : "是時聖弟子名葉還生。 ",
	"ma2:11.4" : "猶三十三天晝度樹葉還生也。 ",
	"ma2:12.1" : "復次聖弟子覺觀已息。内靜一心。 ",
	"ma2:12.2" : "無覺無觀。定生喜樂。得第二禪成就遊。 ",
	"ma2:12.3" : "是時聖弟子名爲生網。 ",
	"ma2:12.4" : "猶三十三天晝度樹生網也。 ",
	"ma2:13.1" : "復次聖弟子離於喜欲。捨無求遊。 ",
	"ma2:13.2" : "正念正智而身覺樂。謂聖所説聖所捨念樂住空。得第三禪成就遊。 ",
	"ma2:13.3" : "是時聖弟子名生如鳥喙。 ",
	"ma2:13.4" : "猶三十三天晝度樹如鳥喙也。 ",
	"ma2:14.1" : "復次聖弟子樂滅苦滅。 ",
	"ma2:14.2" : "喜憂本已滅。不苦不樂 ",
	"ma2:14.3" : "捨念清淨。得第四禪成就遊。 ",
	"ma2:14.4" : "是時聖弟子名生如鉢。 ",
	"ma2:14.5" : "猶三十三天晝度樹如鉢也。 ",
	"ma2:15.1" : "復次聖弟子諸漏已盡。心解脱慧解脱。 ",
	"ma2:15.2" : "於現法中自知自覺。自作證成就遊。 ",
	"ma2:15.3" : "生已盡。梵行已立。所作已辦。不更受有。知如眞。 ",
	"ma2:15.4" : "是時聖弟子名盡敷開。 ",
	"ma2:15.5" : "猶三十三天晝度樹盡敷開也。 ",
	"ma2:16.1" : "彼爲漏盡阿羅訶比丘。 ",
	"ma2:16.2" : "三十三天集在善法正殿。咨嗟稱歎。 ",
	"ma2:16.3" : "某尊弟子於某村邑剃除鬚髮。著袈裟衣。至信捨家無家學道。 ",
	"ma2:16.4" : "諸漏已盡。心解脱慧解脱。 ",
	"ma2:16.5" : "於現法中自知自覺。自作證成就遊。 ",
	"ma2:16.6" : "生已盡。梵行已立。所作已辦。不更受有。知如眞。 ",
	"ma2:17.1" : "是謂漏盡阿羅訶共集會也。如三十三天晝度樹下共集會也。 ",
	"ma2:18.1" : "佛説如是。 ",
	"ma2:18.2" : "彼諸比丘聞佛所説。歡喜奉行 "
}
