{
	"ma9:0.1" : "中阿含經 ",
	"ma9:0.2" : "（九）七車經 ",
	"ma9:1.1" : "我聞如是： ",
	"ma9:1.2" : "一時，佛遊王舍城，在竹林精舍。 ",
	"ma9:2.1" : "與大比丘衆共受夏坐。 ",
	"ma9:2.2" : "尊者滿慈子亦於生地受夏坐。 ",
	"ma9:3.1" : "是時，生地諸比丘受夏坐，訖過三月已。 ",
	"ma9:3.2" : "補治衣竟，攝衣持鉢，從生地出向王舍城。 ",
	"ma9:3.3" : "展轉，進前至王舍城，住王舍城，竹林精舍。 ",
	"ma9:3.4" : "是時，生地諸比丘詣世尊所，稽首作禮，却坐一面。 ",
	"ma9:4.1" : "世尊問曰： ",
	"ma9:4.2" : "「諸比丘，從何所來。何處夏坐。」 ",
	"ma9:5.1" : "生地諸比丘白曰： ",
	"ma9:5.2" : "「世尊，從生地來。 ",
	"ma9:5.3" : "於生地夏坐。」 ",
	"ma9:6.1" : "世尊問曰： ",
	"ma9:6.2" : "「於彼生地諸比丘中，何等比丘爲諸比丘所共稱譽自少欲知足，稱説少欲知足。 ",
	"ma9:6.3" : "自閑居，稱説閑居。 ",
	"ma9:6.4" : "自精進，稱説精進。 ",
	"ma9:6.5" : "自正念，稱説正念。 ",
	"ma9:6.6" : "自一心，稱説一心。 ",
	"ma9:6.7" : "自智慧，稱説智慧。 ",
	"ma9:6.8" : "自漏盡，稱説漏盡。 ",
	"ma9:6.9" : "自勸發，渇仰，成就歡喜，稱説勸發，渇仰，成就歡喜。」 ",
	"ma9:7.1" : "生地諸比丘白曰： ",
	"ma9:7.2" : "「世尊，尊者滿慈子於彼生地爲諸比丘所共稱譽自少欲知足，稱説少欲知足。 ",
	"ma9:7.3" : "自閑居，稱説閑居。 ",
	"ma9:7.4" : "自精進，稱説精進。 ",
	"ma9:7.5" : "自正念，稱説正念。 ",
	"ma9:7.6" : "自一心，稱説一心。 ",
	"ma9:7.7" : "自智慧，稱説智慧。 ",
	"ma9:7.8" : "自漏盡，稱説漏盡。 ",
	"ma9:7.9" : "自勸發，渇仰，成就歡喜，稱説勸發，渇仰，成就歡喜。」 ",
	"ma9:8.1" : "是時，尊者舍梨子在衆中坐。尊者舍梨子作如是念： ",
	"ma9:8.2" : "「世尊如事問彼生地諸比丘輩，生地諸比丘極大稱譽賢者滿慈子自少欲知足，稱説少欲知足。 ",
	"ma9:8.3" : "自閑居，稱説閑居。 ",
	"ma9:8.4" : "自精進，稱説精進。 ",
	"ma9:8.5" : "自正念，稱説正念。 ",
	"ma9:8.6" : "自一心，稱説一心。 ",
	"ma9:8.7" : "自智慧，稱説智慧。 ",
	"ma9:8.8" : "自漏盡，稱説漏盡。 ",
	"ma9:8.9" : "自勸發，渇仰，成就歡喜，稱説勸發，渇仰，成就歡喜。」 ",
	"ma9:9.1" : "尊者舍梨子復作是念： ",
	"ma9:9.2" : "「何時當得與賢者滿慈子共聚集會。 ",
	"ma9:9.3" : "問其少義，彼或能聽我之所問。」 ",
	"ma9:10.1" : "爾時，世尊於王舍城受夏坐，訖過三月已。 ",
	"ma9:10.2" : "補治衣竟，攝衣持鉢，從王舍城出向舍衞國。 ",
	"ma9:10.3" : "展轉，進前至舍衛國，即住勝林給孤獨園。 ",
	"ma9:11.1" : "尊者舍梨子與生地諸比丘於王舍城共住少日，攝衣持鉢，向舍衞國。 ",
	"ma9:11.2" : "展轉，進前至舍衞國，共住勝林給孤獨園。 ",
	"ma9:12.1" : "是時，尊者滿慈子於生地受夏坐，訖過三月已。 ",
	"ma9:12.2" : "補治衣竟，攝衣持鉢，從生地出向舍衞國。 ",
	"ma9:12.3" : "展轉，進前至舍衞國，亦住勝林給孤獨園。 ",
	"ma9:12.4" : "尊者滿慈子詣世尊所，稽首作禮，於如來前敷尼師檀，結加趺坐。 ",
	"ma9:13.1" : "時，尊者舍梨子問餘比丘： ",
	"ma9:13.2" : "「諸賢，何者是賢者滿慈子耶。」 ",
	"ma9:14.1" : "諸比丘白尊者舍梨子： ",
	"ma9:14.2" : "「唯然，尊者在如來前坐。 ",
	"ma9:14.3" : "白皙，隆鼻如鸚鵡𠿘，即其人也。」 ",
	"ma9:15.1" : "時，尊者舍梨子知滿慈子色貎已，則善記念。 ",
	"ma9:16.1" : "尊者滿慈子過夜，平旦，著衣持鉢，入舍衛國而行乞食。 ",
	"ma9:16.2" : "食訖中後，還擧衣鉢，澡洗手足 ",
	"ma9:16.3" : "以尼師檀著於肩上，至安陀林，經行之處。 ",
	"ma9:17.1" : "尊者舍梨子亦過夜，平旦，著衣持鉢，入舍衛國而行乞食。 ",
	"ma9:17.2" : "食訖中後，還擧衣鉢，澡洗手足。 ",
	"ma9:17.3" : "以尼師檀著於肩上，至安陀林，經行之處。 ",
	"ma9:18.1" : "時，尊者滿慈子到安陀林，於一樹下敷尼師檀，結加趺坐。 ",
	"ma9:18.2" : "尊者舍梨子亦至安陀林，離滿慈子不遠，於一樹下敷尼師檀，結加趺坐。 ",
	"ma9:19.1" : "尊者舍梨子則於晡時從燕坐起，往詣尊者滿慈子所，共相問訊，却坐一面。 ",
	"ma9:19.2" : "則問尊者滿慈子曰： ",
	"ma9:19.3" : "「賢者，從沙門瞿曇修梵行耶。」 ",
	"ma9:20.1" : "答曰： ",
	"ma9:20.2" : "「如是。」 ",
	"ma9:21.1" : "「云何賢者。 ",
	"ma9:21.2" : "以戒淨故從沙門瞿曇修梵行耶。」 ",
	"ma9:22.1" : "答曰： ",
	"ma9:22.2" : "「不也。」 ",
	"ma9:23.1" : "「以心淨故。 ",
	"ma9:23.2" : "以見淨故。 ",
	"ma9:23.3" : "以疑蓋淨故。 ",
	"ma9:23.4" : "以道非道知見淨故。 ",
	"ma9:23.5" : "以道迹知見淨故。 ",
	"ma9:23.6" : "以道迹斷智淨故從沙門瞿曇修梵行耶。」 ",
	"ma9:24.1" : "答曰： ",
	"ma9:24.2" : "「不也。」 ",
	"ma9:25.1" : "又，復問曰： ",
	"ma9:25.2" : "「我向問賢者，『從沙門瞿曇修梵行耶，』則言：『如是。』 ",
	"ma9:25.3" : "今問賢者，『以戒淨故從沙門瞿曇修梵行耶，』便言：『不也。』 ",
	"ma9:25.4" : "『以心淨故。 ",
	"ma9:25.5" : "以見淨故。 ",
	"ma9:25.6" : "以疑蓋淨故。 ",
	"ma9:25.7" : "以道非道知見淨故。 ",
	"ma9:25.8" : "以道迹知見淨故。 ",
	"ma9:25.9" : "以道迹斷智淨故從沙門瞿曇修梵行耶，』便言：『不也。』 ",
	"ma9:25.10" : "然以何義。從沙門瞿曇修梵行耶。」 ",
	"ma9:26.1" : "答曰： ",
	"ma9:26.2" : "「賢者，以無餘涅槃故。」 ",
	"ma9:27.1" : "又，復問曰： ",
	"ma9:27.2" : "「云何賢者。 ",
	"ma9:27.3" : "以戒淨故沙門瞿曇施設無餘涅槃耶。」 ",
	"ma9:28.1" : "答曰： ",
	"ma9:28.2" : "「不也。」 ",
	"ma9:29.1" : "「以心淨故。 ",
	"ma9:29.2" : "以見淨故。 ",
	"ma9:29.3" : "以疑蓋淨故。 ",
	"ma9:29.4" : "以道非道知見淨故。 ",
	"ma9:29.5" : "以道迹知見淨故。 ",
	"ma9:29.6" : "以道迹斷智淨故。 ",
	"ma9:29.7" : "沙門瞿曇施設無餘涅槃耶。」 ",
	"ma9:30.1" : "答曰： ",
	"ma9:30.2" : "「不也。」 ",
	"ma9:31.1" : "又，復問曰： ",
	"ma9:31.2" : "「我向問仁：『云何賢者。以戒淨故沙門瞿曇施設無餘涅槃耶。』賢者言：『不。』 ",
	"ma9:31.3" : "『以心淨故。 ",
	"ma9:31.4" : "以見淨故。 ",
	"ma9:31.5" : "以疑蓋淨故。 ",
	"ma9:31.6" : "以道非道知見淨故。 ",
	"ma9:31.7" : "以道迹知見淨故。 ",
	"ma9:31.8" : "以道迹斷智淨故沙門瞿曇施設無餘涅槃耶，』賢者言：『不。』 ",
	"ma9:31.9" : "賢者所説爲是何義。 ",
	"ma9:31.10" : "云何得知。」 ",
	"ma9:32.1" : "答曰： ",
	"ma9:32.2" : "「賢者，若以戒淨故世尊沙門瞿曇施設無餘涅槃者，則以有餘稱説無餘。 ",
	"ma9:32.3" : "以心淨故。 ",
	"ma9:32.4" : "以見淨故。 ",
	"ma9:32.5" : "以疑蓋淨故。 ",
	"ma9:32.6" : "以道非道知見淨故。 ",
	"ma9:32.7" : "以道迹知見淨故。 ",
	"ma9:32.8" : "以道迹斷智淨故世尊沙門瞿曇施設無餘涅槃者，則以有餘稱説無餘。 ",
	"ma9:33.1" : "「賢者，若離此法世尊施設無餘涅槃者，則凡夫亦當般涅槃，以凡夫亦離此法故。 ",
	"ma9:34.1" : "「賢者，但以戒淨故得心淨。 ",
	"ma9:34.2" : "以心淨故得見淨。 ",
	"ma9:34.3" : "以見淨故得疑蓋淨。 ",
	"ma9:34.4" : "以疑蓋淨故得道非道知見淨。 ",
	"ma9:34.5" : "以道非道知見淨故得道迹知見淨。 ",
	"ma9:34.6" : "以道迹知見淨故得道迹斷智淨。 ",
	"ma9:34.7" : "以道迹斷智淨故世尊沙門瞿曇施設無餘涅槃也。 ",
	"ma9:35.1" : "「賢者，復聽。 ",
	"ma9:35.2" : "昔拘薩羅王波斯匿在舍衞國，於婆雞帝有事。 ",
	"ma9:35.3" : "彼作是念： ",
	"ma9:35.4" : "『以何方便令一日行從舍衞國至婆雞帝耶。』 ",
	"ma9:35.5" : "復作是念： ",
	"ma9:35.6" : "『我今寧可從舍衞國至婆雞帝於其中間布置七車。』 ",
	"ma9:36.1" : "「爾時，即從舍衞國至婆雞帝於其中間布置七車。",
	"ma9:36.2" : "布七車已，從舍衞國出至初車。 ",
	"ma9:36.3" : "乘初車至第二車，捨初車。 ",
	"ma9:36.4" : "乘第二車至第三車，捨第二車。 ",
	"ma9:36.5" : "乘第三車至第四車，捨第三車。 ",
	"ma9:36.6" : "乘第四車至第五車，捨第四車。 ",
	"ma9:36.7" : "乘第五車至第六車，捨第五車。 ",
	"ma9:36.8" : "乘第六車至第七車，捨第六車。 ",
	"ma9:36.9" : "乘第七車於一日中，至婆雞帝。 ",
	"ma9:37.1" : "「彼於婆雞帝辦其事已，大臣圍繞坐王正殿。 ",
	"ma9:37.2" : "群臣白曰： ",
	"ma9:37.3" : "『云何天王。以一日行從舍衞國至婆雞帝耶。』 ",
	"ma9:38.1" : "「王曰： ",
	"ma9:38.2" : "『如是。』 ",
	"ma9:39.1" : "「『云何天王。乘第一車一日從舍衞國至婆雞帝耶。』 ",
	"ma9:40.1" : "「王曰： ",
	"ma9:40.2" : "『不也。』 ",
	"ma9:41.1" : "「『乘第二車乘，第三車，至第七車從舍衞國至婆雞帝耶。』 ",
	"ma9:42.1" : "「王曰： ",
	"ma9:42.2" : "『不也。』 ",
	"ma9:43.1" : "「云何賢者。 ",
	"ma9:43.2" : "拘薩羅王波斯匿群臣復問，當云何説。 ",
	"ma9:43.3" : "王答群臣： ",
	"ma9:43.4" : "『我在舍衞國，於婆雞帝有事。 ",
	"ma9:43.5" : "我作是念： ",
	"ma9:43.6" : "『以何方便。令一日行從舍衞國至婆雞帝耶。』 ",
	"ma9:43.7" : "我復作是念： ",
	"ma9:43.8" : "『我今寧可從舍衞國至婆雞帝，於其中間布置七車。 ",
	"ma9:44.1" : "「我時即從舍衞國至婆雞帝於其中間布置七車。 ",
	"ma9:44.2" : "布七車已，從舍衞國出，至初車。 ",
	"ma9:44.3" : "乘初車至第二車，捨初車。 ",
	"ma9:44.4" : "乘第二車至第三車，捨第二車。 ",
	"ma9:44.5" : "乘第三車至第四車，捨第三車。 ",
	"ma9:44.6" : "乘第四車至第五車，捨第四車。 ",
	"ma9:44.7" : "乘第五車至第六車，捨第五車。 ",
	"ma9:44.8" : "乘第六車至第七車，捨第六車。 ",
	"ma9:44.9" : "乘第七車於一日中至婆雞帝。』 ",
	"ma9:45.1" : "「如是，賢者，拘薩羅王波斯匿答對群臣所問如是。 ",
	"ma9:45.2" : "如是，賢者，以戒淨故得心淨。 ",
	"ma9:45.3" : "以心淨故得見淨。 ",
	"ma9:45.4" : "以見淨故得疑蓋淨。 ",
	"ma9:45.5" : "以疑蓋淨故得道非道知見淨。 ",
	"ma9:45.6" : "以道非道知見淨故得道迹知見淨。 ",
	"ma9:45.7" : "以道迹知見淨故得道迹斷智淨。 ",
	"ma9:45.8" : "以道迹斷智淨故世尊施設無餘涅槃。」 ",
	"ma9:46.1" : "於是尊者舍梨子問尊者滿慈子： ",
	"ma9:46.2" : "「賢者名何等。 ",
	"ma9:46.3" : "諸梵行人云何稱賢者耶。」 ",
	"ma9:47.1" : "尊者滿慈子答曰： ",
	"ma9:47.2" : "「賢者，我號滿也。 ",
	"ma9:47.3" : "我母名慈，故諸梵行人稱我爲滿慈子。」 ",
	"ma9:48.1" : "尊者舍梨子歎曰： ",
	"ma9:48.2" : "「善哉，善哉。 ",
	"ma9:48.3" : "賢者滿慈子爲如來弟子所作智辯，聰明，決定。 ",
	"ma9:48.4" : "安隱，無畏，成就，調御。 ",
	"ma9:48.5" : "逮大辯才，得甘露幢，於甘露界，自作證成就遊。 ",
	"ma9:48.6" : "以問賢者甚深義盡能報故。 ",
	"ma9:49.1" : "「賢者滿慈子，諸梵行人爲得大利得値賢者滿慈子，隨時往見，隨時禮拜。 ",
	"ma9:49.2" : "我今亦得大利隨時往見，隨時禮拜。 ",
	"ma9:49.3" : "諸梵行人應當縈衣頂上，戴賢者滿慈子，爲得大利。 ",
	"ma9:49.4" : "我今亦得大利隨時往見，隨時禮拜。」 ",
	"ma9:50.1" : "尊者滿慈子問尊者舍梨子： ",
	"ma9:50.2" : "「賢者名何等。 ",
	"ma9:50.3" : "諸梵行人云何稱賢者耶。」 ",
	"ma9:51.1" : "尊者舍梨子答曰： ",
	"ma9:51.2" : "「賢者，我字優波鞮舍。 ",
	"ma9:51.3" : "我母名舍梨，故諸梵行人稱我爲舍梨子。」 ",
	"ma9:52.1" : "尊者滿慈子歎曰： ",
	"ma9:52.2" : "「我今與世尊弟子共論而不知。 ",
	"ma9:52.3" : "第二尊共論而不知。 ",
	"ma9:52.4" : "法將共論而不知。 ",
	"ma9:52.5" : "轉法輪復轉弟子共論而不知。 ",
	"ma9:52.6" : "若我知尊者舍梨子者，不能答一句。 ",
	"ma9:52.7" : "況復爾所深論。 ",
	"ma9:53.1" : "「善哉，善哉。 ",
	"ma9:53.2" : "尊者舍梨子爲如來弟子所作智辯，聰明，決定。 ",
	"ma9:53.3" : "安隱，無畏，成就，調御。 ",
	"ma9:53.4" : "逮大辯才，得甘露幢，於甘露界，自作證成就遊。 ",
	"ma9:53.5" : "以尊者甚深甚深問故。 ",
	"ma9:54.1" : "「尊者舍梨子，諸梵行人爲得大利得値尊者舍梨子，隨時往見，隨時禮拜。 ",
	"ma9:54.2" : "我今亦得大利隨時往見，隨時禮拜。 ",
	"ma9:54.3" : "諸梵行人應當縈衣頂上，戴尊者舍梨子，爲得大利。 ",
	"ma9:54.4" : "我今亦得大利隨時往見，隨時禮拜。」 ",
	"ma9:55.1" : "如是，二賢更相稱説。 ",
	"ma9:55.2" : "更相讃善已，歡喜，奉行。 ",
	"ma9:55.3" : "即從坐起，各還所止。 "
}
