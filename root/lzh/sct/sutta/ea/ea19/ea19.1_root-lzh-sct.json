{
	"ea19.1:0.1" : "增壹阿含經 ",
	"ea19.1:0.2" : "勸請品第十九 ",
	"ea19.1:0.3" : "(一) ",
	"ea19.1:1.1" : "聞如是。 ",
	"ea19.1:1.2" : "一時佛在摩竭國道場樹下。 ",
	"ea19.1:2.1" : "爾時世尊得道未久。便生是念。 ",
	"ea19.1:2.2" : "我今甚深之法難曉難了。難可覺知 ",
	"ea19.1:2.3" : "不可思惟。休息微妙 ",
	"ea19.1:2.4" : "智者。所覺知能分別義理。 ",
	"ea19.1:2.5" : "習之不厭即得歡喜。 ",
	"ea19.1:2.6" : "設吾與人説妙法者。人不信受亦不奉行者。 ",
	"ea19.1:2.7" : "唐有其勞則有所損。 ",
	"ea19.1:2.8" : "我今宜可默然 ",
	"ea19.1:2.9" : "何須説法。 ",
	"ea19.1:3.1" : "爾時梵天在梵天上遙知如來所念。 ",
	"ea19.1:3.2" : "猶如士夫屈伸臂頃。從梵天上沒不現。來至世尊所。 ",
	"ea19.1:3.3" : "頭面禮足在一面住。 ",
	"ea19.1:4.1" : "爾時梵天白世尊曰。 ",
	"ea19.1:4.2" : "此閻浮提必當壞敗三界喪目。 ",
	"ea19.1:4.3" : "如來至眞等正覺。出現於世 ",
	"ea19.1:4.4" : "應演法寶。然今復不暢演法味。 ",
	"ea19.1:4.5" : "唯願如來。普爲衆生廣説深法。 ",
	"ea19.1:5.1" : "又此衆生根原易度。 ",
	"ea19.1:5.2" : "若不聞者永失法眼。 ",
	"ea19.1:5.3" : "此應爲法之遺子。 ",
	"ea19.1:5.4" : "猶如優鉢蓮華拘牟頭華分陀利華。雖出於地未出水上亦未開敷。 ",
	"ea19.1:5.5" : "是時彼華漸漸欲生故未出水。 ",
	"ea19.1:5.6" : "或時此華以出水上。或時此華不爲水所著。 ",
	"ea19.1:5.7" : "此衆生類亦復如是。 ",
	"ea19.1:5.8" : "爲生老病死所見逼促諸根應熟。 ",
	"ea19.1:5.9" : "然不聞法而便喪者。不亦苦哉。 ",
	"ea19.1:5.10" : "今正是時。 ",
	"ea19.1:5.11" : "唯願世尊。當爲説法。 ",
	"ea19.1:6.1" : "爾時世尊知梵天心中所念。又慈愍一切衆生故。説此偈曰 ",
	"ea19.1:7.1" : "梵天今來勸 ",
	"ea19.1:7.2" : "如來開法門 ",
	"ea19.1:7.3" : "聞者得篤信 ",
	"ea19.1:7.4" : "分別深法要 ",
	"ea19.1:7.5" : "猶在高山頂 ",
	"ea19.1:7.6" : "普觀衆生類 ",
	"ea19.1:7.7" : "我今有此法 ",
	"ea19.1:7.8" : "昇堂現法眼 ",
	"ea19.1:8.1" : "爾時梵天便作是念。 ",
	"ea19.1:8.2" : "如來必爲衆生説深妙法。 ",
	"ea19.1:8.3" : "歡喜踊躍不能自勝。 ",
	"ea19.1:8.4" : "頭面禮足已即還天上。 ",
	"ea19.1:9.1" : "爾時梵天聞佛所説。歡喜奉行 "
}
