{
	"lzh-iti83:0.1" : "本事經 ",
	"lzh-iti83:0.2" : "二法品第二 ",
	"lzh-iti83:0.3" : "(83) ",
	"lzh-iti83:1.1" : "吾從世尊。聞如是語。 ",
	"lzh-iti83:1.2" : "苾芻當知。 ",
	"lzh-iti83:1.3" : "尋求有二。更無第三。 ",
	"lzh-iti83:1.4" : "云何爲二。 ",
	"lzh-iti83:1.5" : "謂聖尋求。非聖尋求。 ",
	"lzh-iti83:1.6" : "云何名爲非聖尋求。 ",
	"lzh-iti83:1.7" : "謂有一類。已有老法。尋求老法。 ",
	"lzh-iti83:1.8" : "已有病法。尋求病法。 ",
	"lzh-iti83:1.9" : "已有死法。尋求死法。 ",
	"lzh-iti83:1.10" : "已有愁法。尋求愁法。 ",
	"lzh-iti83:1.11" : "已有染法。尋求染法。 ",
	"lzh-iti83:2.1" : "云何老法。 ",
	"lzh-iti83:2.2" : "所謂妻子奴婢僕使。象馬牛羊鷄猪田宅。金銀財穀 ",
	"lzh-iti83:2.3" : "是名老法。 ",
	"lzh-iti83:2.4" : "如是老法。是諸有情生死苦本。 ",
	"lzh-iti83:2.5" : "愚夫異生。於此守護。染愛耽著。 ",
	"lzh-iti83:2.6" : "由此不能解脱生死故名老法。 ",
	"lzh-iti83:3.1" : "云何病法。 ",
	"lzh-iti83:3.2" : "所謂妻子奴婢僕使。廣説乃至。 ",
	"lzh-iti83:3.3" : "由此不能解脱生死 ",
	"lzh-iti83:3.4" : "故名病法。 ",
	"lzh-iti83:4.1" : "云何死法。 ",
	"lzh-iti83:4.2" : "所謂妻子奴婢僕使廣説乃至。 ",
	"lzh-iti83:4.3" : "由此不能解脱生死 ",
	"lzh-iti83:4.4" : "故名死法。 ",
	"lzh-iti83:5.1" : "云何愁法。 ",
	"lzh-iti83:5.2" : "所謂妻子奴婢僕使廣説乃至。 ",
	"lzh-iti83:5.3" : "由此不能解脱生死 ",
	"lzh-iti83:5.4" : "故名愁法。 ",
	"lzh-iti83:6.1" : "云何染法。 ",
	"lzh-iti83:6.2" : "所謂妻子奴婢僕使。象馬牛羊。鷄猪田宅。金銀財穀。 ",
	"lzh-iti83:6.3" : "是名染法。 ",
	"lzh-iti83:6.4" : "如是染法。是諸有情。生死苦本。 ",
	"lzh-iti83:6.5" : "愚夫異生。於此守護。染愛耽著。 ",
	"lzh-iti83:6.6" : "由此不能解脱生死 ",
	"lzh-iti83:6.7" : "故名染法。 ",
	"lzh-iti83:7.1" : "若有於此。愛樂尋求。當知是名非聖尋求。 ",
	"lzh-iti83:7.2" : "如是尋求如來終不稱揚讃歎。 ",
	"lzh-iti83:7.3" : "唯勸導之令知捨離。 ",
	"lzh-iti83:7.4" : "何縁如是非聖尋求。如來終不稱揚讃歎。唯勸導之。令知捨離。 ",
	"lzh-iti83:7.5" : "由此尋求。非賢聖法。非能出離非趣涅槃。非厭非離。非滅非靜。非得通慧。非成等覺。非證涅槃。 ",
	"lzh-iti83:7.6" : "由此尋求。能引一切生老病死愁歎憂苦諸熱惱法。 ",
	"lzh-iti83:7.7" : "是故如是非聖尋求。如來終不稱揚讃歎。 ",
	"lzh-iti83:7.8" : "唯勸導之。令知捨離。 ",
	"lzh-iti83:8.1" : "云何名爲是聖尋求。 ",
	"lzh-iti83:8.2" : "謂有一類。已有老法。能自了知 ",
	"lzh-iti83:8.3" : "我有老法。 ",
	"lzh-iti83:8.4" : "能如實知老法過患。尋求畢竟。無老無上安樂涅槃。 ",
	"lzh-iti83:9.1" : "已有病法。能自了知。 ",
	"lzh-iti83:9.2" : "我有病法。 ",
	"lzh-iti83:9.3" : "能如實知病法過患。尋求畢竟。無病無上安樂涅槃。 ",
	"lzh-iti83:10.1" : "已有死法。能自了知。 ",
	"lzh-iti83:10.2" : "我有死法。 ",
	"lzh-iti83:10.3" : "能如實知死法過患。尋求畢竟。無死無上安樂涅槃。 ",
	"lzh-iti83:11.1" : "已有愁法。能自了知。 ",
	"lzh-iti83:11.2" : "我有愁法。 ",
	"lzh-iti83:11.3" : "能如實知愁法過患。尋求畢竟。無愁無上安樂涅槃。 ",
	"lzh-iti83:12.1" : "已有染法。能自了知。 ",
	"lzh-iti83:12.2" : "我有染法。 ",
	"lzh-iti83:12.3" : "能如實知染法過患。尋求畢竟。無染無上安樂涅槃。 ",
	"lzh-iti83:12.4" : "如是名爲是聖尋求。 ",
	"lzh-iti83:13.1" : "如是尋求。一切如來。稱揚讃歎。 ",
	"lzh-iti83:13.2" : "何縁如是是聖尋求。一切如來稱揚讃歎。 ",
	"lzh-iti83:13.3" : "由此尋求。是賢聖法。能永出離。能趣涅槃。能厭能離。能滅能靜。能得通慧。能成等覺。能證涅槃。 ",
	"lzh-iti83:13.4" : "由此尋求。能超一切生老病死愁歎憂苦生死熱惱。 ",
	"lzh-iti83:13.5" : "是故如是。是聖尋求。一切如來。稱揚讃歎。 ",
	"lzh-iti83:14.1" : "如是名爲尋求。有二 ",
	"lzh-iti83:14.2" : "更無第三。 ",
	"lzh-iti83:14.3" : "是故汝等。應如是學。 ",
	"lzh-iti83:14.4" : "我當云何。遠離如是非聖尋求修行。如是是聖尋求。 ",
	"lzh-iti83:14.5" : "汝等苾芻。應如是學。 ",
	"lzh-iti83:15.1" : "爾時世尊。重攝此義。而説頌曰 ",
	"lzh-iti83:16.1" : "一切有情類  ",
	"lzh-iti83:16.2" : "有二種尋求 ",
	"lzh-iti83:16.3" : "更無有第三  ",
	"lzh-iti83:16.4" : "謂聖與非聖 ",
	"lzh-iti83:17.1" : "不知老病死  ",
	"lzh-iti83:17.2" : "愁染法過患 ",
	"lzh-iti83:17.3" : "希求深愛著  ",
	"lzh-iti83:17.4" : "名非聖尋求 ",
	"lzh-iti83:18.1" : "此増長衆苦  ",
	"lzh-iti83:18.2" : "出離未爲期 ",
	"lzh-iti83:18.3" : "從生復至生  ",
	"lzh-iti83:18.4" : "或高或下趣 ",
	"lzh-iti83:19.1" : "善知老病死  ",
	"lzh-iti83:19.2" : "愁染法過患 ",
	"lzh-iti83:19.3" : "希求彼寂滅  ",
	"lzh-iti83:19.4" : "名眞聖尋求 ",
	"lzh-iti83:20.1" : "此損減衆苦  ",
	"lzh-iti83:20.2" : "速證於涅槃 ",
	"lzh-iti83:20.3" : "永安樂清涼  ",
	"lzh-iti83:20.4" : "常無漏無怖 ",
	"lzh-iti83:21.1" : "彼非聖尋求  ",
	"lzh-iti83:21.2" : "諸佛所呵毀 ",
	"lzh-iti83:21.3" : "是生死根本  ",
	"lzh-iti83:21.4" : "智者當遠離 ",
	"lzh-iti83:22.1" : "此眞聖尋求  ",
	"lzh-iti83:22.2" : "諸佛所稱讃 ",
	"lzh-iti83:22.3" : "是趣涅槃道  ",
	"lzh-iti83:22.4" : "有智者應修 "
}
