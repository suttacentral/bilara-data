{
	"sa2:0.1" : "雜阿含經 ",
	"sa2:0.2" : "(二) ",
	"sa2:1.1" : "如是我聞： ",
	"sa2:1.2" : "一時，佛住舍衞國，祇樹，給孤獨園。 ",
	"sa2:2.1" : "爾時，世尊告諸比丘： ",
	"sa2:2.2" : "「於色當正思惟，觀色無常，如實知。 ",
	"sa2:2.3" : "所以者何？ ",
	"sa2:2.4" : "比丘，於色正思惟，觀色無常，如實知者，於色欲貪斷。 ",
	"sa2:2.5" : "欲貪斷者，説心解脱。 ",
	"sa2:3.1" : "「如是受⋯想⋯行⋯識當正思惟，觀識無常，如實知。 ",
	"sa2:3.2" : "所以者何？ ",
	"sa2:3.3" : "於識正思惟，觀識無常，如實知者則於識欲貪斷。 ",
	"sa2:3.4" : "欲貪斷者，説心解脱。 ",
	"sa2:4.1" : "「如是，心解脱者，若欲自證，則能自證： ",
	"sa2:4.2" : "『我生已盡，梵行已立，所作已作。 ",
	"sa2:4.3" : "自知不受後有。』」 ",
	"sa2:5.1" : "時，諸比丘聞佛所説歡喜，奉行。 "
}
