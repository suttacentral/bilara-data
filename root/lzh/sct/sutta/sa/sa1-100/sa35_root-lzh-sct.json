{
	"sa35:0.1" : "雜阿含經 ",
	"sa35:0.2" : "(三五) ",
	"sa35:1.1" : "如是我聞： ",
	"sa35:1.2" : "一時，佛住支提，竹園精舍。 ",
	"sa35:2.1" : "爾時，有三正士出家未久。 ",
	"sa35:2.2" : "所謂尊者阿㝹律陀，尊者難提，尊者金毘羅。 ",
	"sa35:3.1" : "爾時，世尊知彼心中所念，而爲教誡： ",
	"sa35:3.2" : "「比丘，此心，此意，此識。 ",
	"sa35:3.3" : "當思惟此。 ",
	"sa35:3.4" : "莫思惟此。 ",
	"sa35:3.5" : "斷此欲、斷此色，身作證具足住。 ",
	"sa35:3.6" : "比丘，寧有色若常、不變、易正住，不？」 ",
	"sa35:4.1" : "比丘白佛： ",
	"sa35:4.2" : "「不也，世尊。」 ",
	"sa35:5.1" : "佛告比丘： ",
	"sa35:5.2" : "「善哉，善哉。 ",
	"sa35:5.3" : "色是無常、變易之法。 ",
	"sa35:5.4" : "厭，離欲，滅，寂，沒。 ",
	"sa35:5.5" : "如是，色從本以來一切無常、苦、變易法。 ",
	"sa35:5.6" : "如是知已，縁彼色生諸漏害、熾然、憂惱。 ",
	"sa35:5.7" : "皆悉斷滅。 ",
	"sa35:5.8" : "斷滅已，無所著。 ",
	"sa35:5.9" : "無所著已，安樂住 ",
	"sa35:5.10" : "安樂住已，得般涅槃。 ",
	"sa35:5.11" : "受、想、行、識亦復如是。」 ",
	"sa35:6.1" : "佛説此經時，三正士不起諸漏，心得解脱。 ",
	"sa35:7.1" : "佛説此經已，諸比丘聞佛所説歡喜，奉行。 "
}
