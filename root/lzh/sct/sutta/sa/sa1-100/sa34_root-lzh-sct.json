{
	"sa34:0.1" : "雜阿含經 ",
	"sa34:0.2" : "(三四) ",
	"sa34:1.1" : "如是我聞： ",
	"sa34:1.2" : "一時，佛住波羅㮈國，仙人住處，鹿野苑中。 ",
	"sa34:2.1" : "爾時，世尊告餘五比丘： ",
	"sa34:2.2" : "「色非有我。 ",
	"sa34:2.3" : "若色有我者，於色不應病苦生，亦不得於色欲： ",
	"sa34:2.4" : "『令如是，不令如是。』 ",
	"sa34:2.5" : "以色無我故。於色有病有苦生。亦得於色欲： ",
	"sa34:2.6" : "『令如是，不令如是。』 ",
	"sa34:2.7" : "受、想、行、識亦復如是。 ",
	"sa34:3.1" : "「比丘，於意云何？ ",
	"sa34:3.2" : "色爲是常，爲無常耶？」 ",
	"sa34:4.1" : "比丘白佛： ",
	"sa34:4.2" : "「無常，世尊。」 ",
	"sa34:5.1" : "「比丘，若無常者，是苦耶？」 ",
	"sa34:6.1" : "比丘白佛： ",
	"sa34:6.2" : "「是苦，世尊。」 ",
	"sa34:7.1" : "「比丘，若無常、苦，是變易法。 ",
	"sa34:7.2" : "多聞聖弟子寧於中見是我、異我、相在，不？」 ",
	"sa34:8.1" : "比丘白佛： ",
	"sa34:8.2" : "「不也，世尊。」 ",
	"sa34:9.1" : "「受、想、行、識亦復如是。 ",
	"sa34:9.2" : "是故，比丘，諸所有色，若過去、若未來、若現在，若内、若外，若麁、若細，若好、若醜，若遠、若近，彼一切非我、非我所如實觀察。 ",
	"sa34:9.3" : "受、想、行、識亦復如是。 ",
	"sa34:10.1" : "「比丘，多聞聖弟子於此五受陰見非我、非我所。 ",
	"sa34:10.2" : "如是觀察，於諸世間都無所取。 ",
	"sa34:10.3" : "無所取故，無所著。 ",
	"sa34:10.4" : "無所著故，自覺涅槃： ",
	"sa34:10.5" : "『我生已盡，梵行已立，所作已作。 ",
	"sa34:10.6" : "自知不受後有。』」 ",
	"sa34:11.1" : "佛説此經已，餘五比丘不起諸漏，心得解脱。 ",
	"sa34:12.1" : "佛説此經已，諸比丘聞佛所説歡喜，奉行。 "
}
