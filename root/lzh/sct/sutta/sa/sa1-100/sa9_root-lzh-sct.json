{
	"sa9:0.1" : "雜阿含經 ",
	"sa9:0.2" : "(九) ",
	"sa9:1.1" : "如是我聞： ",
	"sa9:1.2" : "一時，佛住舍衞國，祇樹，給孤獨園。 ",
	"sa9:2.1" : "爾時，世尊告諸比丘： ",
	"sa9:2.2" : "「色無常。 ",
	"sa9:2.3" : "無常即苦，苦即非我，非我者亦非我所。 ",
	"sa9:2.4" : "如是觀者名眞實正觀。 ",
	"sa9:2.5" : "如是，受⋯想⋯行⋯識無常。 ",
	"sa9:2.6" : "無常即苦，苦即非我，非我者亦非我所。 ",
	"sa9:2.7" : "如是觀者名眞實正觀。 ",
	"sa9:3.1" : "「聖弟子如是觀者厭於色。 ",
	"sa9:3.2" : "厭受⋯想⋯行⋯識。 ",
	"sa9:3.3" : "厭故不樂。 ",
	"sa9:3.4" : "不樂故得解脱。 ",
	"sa9:3.5" : "解脱者眞實智生： ",
	"sa9:3.6" : "『我生已盡，梵行已立，所作已作。 ",
	"sa9:3.7" : "自知不受後有。』」 ",
	"sa9:4.1" : "時，諸比丘聞佛所説歡喜，奉行。 "
}
