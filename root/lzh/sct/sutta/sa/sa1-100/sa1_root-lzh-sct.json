{
	"sa1:0.1" : "雜阿含經 ",
	"sa1:0.2" : "(一) ",
	"sa1:1.1" : "如是我聞： ",
	"sa1:1.2" : "一時，佛住舍衞國，祇樹，給孤獨園。 ",
	"sa1:2.1" : "爾時，世尊告諸比丘： ",
	"sa1:2.2" : "「當觀色無常。 ",
	"sa1:2.3" : "如是觀者則爲正見。 ",
	"sa1:2.4" : "正觀者則生厭離。 ",
	"sa1:2.5" : "厭離者喜、貪盡。 ",
	"sa1:2.6" : "喜、貪盡者説心解脱。 ",
	"sa1:3.1" : "「如是觀受⋯想⋯行⋯識無常。 ",
	"sa1:3.2" : "如是觀者則爲正見。 ",
	"sa1:3.3" : "正觀者則生厭離。 ",
	"sa1:3.4" : "厭離者喜、貪盡。 ",
	"sa1:3.5" : "喜、貪盡者説心解脱。 ",
	"sa1:4.1" : "「如是，比丘，心解脱者，若欲自證，則能自證： ",
	"sa1:4.2" : "『我生已盡，梵行已立，所作已作。 ",
	"sa1:4.3" : "自知不受後有。』」",
	"sa1:5.1" : "時，諸比丘聞佛所説歡喜，奉行。 ",
	"sa1:6.1" : "如觀無常，苦、空、非我亦復如是。 "
}
