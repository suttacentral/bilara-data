{
	"sa33:0.1" : "雜阿含經 ",
	"sa33:0.2" : "卷第二 ",
	"sa33:0.3" : "(三三) ",
	"sa33:1.1" : "如是我聞。 ",
	"sa33:1.2" : "一時佛住舍衞國祇樹給孤獨園。 ",
	"sa33:2.1" : "爾時世尊告諸比丘。 ",
	"sa33:2.2" : "色非是我。 ",
	"sa33:2.3" : "若色是我者。不應於色病苦生。亦不應於色欲 ",
	"sa33:2.4" : "令如是不令如是。 ",
	"sa33:2.5" : "以色無我故。於色有病有苦生。亦得於色欲 ",
	"sa33:2.6" : "令如是不令如是。 ",
	"sa33:2.7" : "受想行識。亦復如是。 ",
	"sa33:3.1" : "比丘。於意云何。 ",
	"sa33:3.2" : "色爲是常爲無常耶。 ",
	"sa33:4.1" : "比丘白佛。 ",
	"sa33:4.2" : "無常世尊。 ",
	"sa33:5.1" : "比丘若無常者是苦不。 ",
	"sa33:6.1" : "比丘白佛。 ",
	"sa33:6.2" : "是苦世尊。 ",
	"sa33:7.1" : "若無常苦。是變易法。 ",
	"sa33:7.2" : "多聞聖弟子。於中寧見有我異我相在不。 ",
	"sa33:8.1" : "比丘白佛。 ",
	"sa33:8.2" : "不也世尊。 ",
	"sa33:9.1" : "受想行識。亦復如是。 ",
	"sa33:9.2" : "是故比丘。諸所有色。若過去若未來若現在。若内若外。若麁若細。若好若醜。若遠若近。彼一切非我不異我不相在。 ",
	"sa33:9.3" : "如是觀察 ",
	"sa33:9.4" : "受想行識。亦復如是。 ",
	"sa33:10.1" : "比丘。多聞聖弟子。於此五受陰。非我非我所。如實觀察。 ",
	"sa33:10.2" : "如實觀察已。於諸世間都無所取。 ",
	"sa33:10.3" : "無所取故無所著。 ",
	"sa33:10.4" : "無所著故自覺涅槃。 ",
	"sa33:10.5" : "我生已盡。梵行已立。所作已作。 ",
	"sa33:10.6" : "自知不受後有。 ",
	"sa33:11.1" : "佛説此經已。諸比丘聞佛所説。歡喜奉行 "
}
