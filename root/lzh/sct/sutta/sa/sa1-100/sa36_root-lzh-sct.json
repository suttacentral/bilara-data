{
	"sa36:0.1" : "雜阿含經 ",
	"sa36:0.2" : "卷第二 ",
	"sa36:0.3" : "(三六) ",
	"sa36:1.1" : "如是我聞。 ",
	"sa36:1.2" : "一時佛住摩偸羅國跋提河側傘蓋菴羅樹園。 ",
	"sa36:2.1" : "爾時世尊。告諸比丘。 ",
	"sa36:2.2" : "住於自洲。住於自依。 ",
	"sa36:2.3" : "住於法洲。法依。不異洲不異依。 ",
	"sa36:3.1" : "比丘。當正觀察。 ",
	"sa36:3.2" : "住自洲自依 ",
	"sa36:3.3" : "法洲法依。不異洲不異依。 ",
	"sa36:3.4" : "何因生憂悲惱苦。 ",
	"sa36:3.5" : "云何有。 ",
	"sa36:3.6" : "因何故。 ",
	"sa36:3.7" : "何繋著。 ",
	"sa36:3.8" : "云何自觀察未生憂悲惱苦而生。已生憂悲惱苦生長増廣。 ",
	"sa36:4.1" : "諸比丘白佛。 ",
	"sa36:4.2" : "世尊法根法眼法依。 ",
	"sa36:4.3" : "唯願爲説。 ",
	"sa36:4.4" : "諸比丘聞已。當如説奉行。 ",
	"sa36:5.1" : "佛告比丘。 ",
	"sa36:5.2" : "諦聽善思。 ",
	"sa36:5.3" : "當爲汝説。 ",
	"sa36:5.4" : "比丘。有8色。因色繋著色。自觀察未生憂悲惱苦而生。已生而復増長廣大。 ",
	"sa36:5.5" : "受想行識亦復如是。 ",
	"sa36:5.6" : "比丘。頗有色常恒不變易正住耶。 ",
	"sa36:6.1" : "答言。 ",
	"sa36:6.2" : "不也世尊 ",
	"sa36:7.1" : "佛告比丘。 ",
	"sa36:7.2" : "善哉善哉。比丘。 ",
	"sa36:7.3" : "色是無常。 ",
	"sa36:7.4" : "若善男子。知色是無常苦變易。 ",
	"sa36:7.5" : "離欲滅寂靜沒。 ",
	"sa36:7.6" : "從本以來一切色無常苦變易法知已。若色因縁生憂悲惱苦。斷 ",
	"sa36:7.7" : "彼斷已無所著。 ",
	"sa36:7.8" : "不著故安隱樂住。 ",
	"sa36:7.9" : "安隱樂住已。名爲涅槃 ",
	"sa36:7.10" : "受想行識。亦復如是。 ",
	"sa36:8.1" : "佛説此經時。十六比丘。不生諸漏。心得解脱。 ",
	"sa36:9.1" : "佛説此經已。諸比丘聞佛所説。歡喜奉行 ",
	"sa36:10.1" : "竹園･毘舍離 ",
	"sa36:10.2" : "清淨･正觀察 ",
	"sa36:10.3" : "無常･苦･非我 ",
	"sa36:10.4" : "五･三･與十六 "
}
