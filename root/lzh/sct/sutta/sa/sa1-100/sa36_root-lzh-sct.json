{
	"sa36:0.1" : "雜阿含經 ",
	"sa36:0.2" : "(三六) ",
	"sa36:1.1" : "如是我聞： ",
	"sa36:1.2" : "一時，佛住摩偸羅國，跋提河側，傘蓋菴羅樹園。 ",
	"sa36:2.1" : "爾時，世尊告諸比丘： ",
	"sa36:2.2" : "「住於自洲，住於自依。 ",
	"sa36:2.3" : "住於法洲、法依，不異洲、不異依。 ",
	"sa36:3.1" : "「比丘，當正觀察住自洲自依。 ",
	"sa36:3.2" : "法洲、法依，不異洲、不異依： ",
	"sa36:3.3" : "『何因生憂悲惱苦？ ",
	"sa36:3.4" : "云何有？ ",
	"sa36:3.5" : "因何故？ ",
	"sa36:3.6" : "何繋著？ ",
	"sa36:3.7" : "云何自觀察未生憂、悲、惱、苦而生，已生憂、悲、惱、苦生，長増廣？』」 ",
	"sa36:4.1" : "諸比丘白佛： ",
	"sa36:4.2" : "「世尊，法根、法眼、法依。 ",
	"sa36:4.3" : "唯願爲説。 ",
	"sa36:4.4" : "諸比丘聞已，當如説奉行。」 ",
	"sa36:5.1" : "佛告比丘： ",
	"sa36:5.2" : "「諦聽，善思。 ",
	"sa36:5.3" : "當爲汝説。 ",
	"sa36:5.4" : "比丘，有色。 ",
	"sa36:5.5" : "因色，繋著色，自觀察未生憂、悲、惱、苦而生，已生，而復増長廣大。 ",
	"sa36:5.6" : "受、想、行、識亦復如是。 ",
	"sa36:5.7" : "比丘，頗有色常恒、不變易、正住耶？」 ",
	"sa36:6.1" : "答言： ",
	"sa36:6.2" : "「不也，世尊」 ",
	"sa36:7.1" : "佛告比丘： ",
	"sa36:7.2" : "「善哉，善哉，比丘。 ",
	"sa36:7.3" : "色是無常。 ",
	"sa36:7.4" : "若善男子知色是無常，苦、變易。 ",
	"sa36:7.5" : "離欲，滅，寂靜，沒。 ",
	"sa36:7.6" : "從本以來，一切色無常、苦、變易法知已，若色因縁生憂、悲、惱、苦斷。 ",
	"sa36:7.7" : "彼斷已，無所著。 ",
	"sa36:7.8" : "不著故，安隱樂住。 ",
	"sa36:7.9" : "安隱樂住已，名爲涅槃。",
	"sa36:7.10" : "受、想、行、識亦復如是。」 ",
	"sa36:8.1" : "佛説此經時，十六比丘不生諸漏，心得解脱。 ",
	"sa36:9.1" : "佛説此經已，諸比丘聞佛所説歡喜，奉行。 ",
	"sa36:10.1" : "竹園，毘舍離 ",
	"sa36:10.2" : "清淨，正觀察 ",
	"sa36:10.3" : "無常，苦，非我 ",
	"sa36:10.4" : "五，三，與十六 "
}
