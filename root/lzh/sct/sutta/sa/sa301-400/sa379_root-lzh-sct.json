{
	"sa379:0.1" : "雜阿含經 ",
	"sa379:0.2" : "卷第十五 ",
	"sa379:0.3" : "（三七九）[切(2nd) → 心 (宋, 元, 明, 聖, 大)][ → ()] ",
	"sa379:1.1" : "(三七九)如是我聞。 ",
	"sa379:1.2" : "一時佛住波羅㮈鹿野苑中仙人住處。 ",
	"sa379:2.1" : "爾時世尊告五比丘。 ",
	"sa379:2.2" : "此苦聖諦。 ",
	"sa379:2.3" : "本所未曾聞法。當正思惟。 ",
	"sa379:2.4" : "時生眼智明覺。 ",
	"sa379:2.5" : "此苦集。 ",
	"sa379:2.6" : "此苦滅。 ",
	"sa379:2.7" : "此苦滅道跡聖諦。 ",
	"sa379:2.8" : "本所未曾聞法。當正思惟。 ",
	"sa379:2.9" : "時生眼智明覺。 ",
	"sa379:3.1" : "復次苦聖諦智。當復知 ",
	"sa379:3.2" : "本所未聞法。當正思惟。 ",
	"sa379:3.3" : "時生眼智明覺。 ",
	"sa379:4.1" : "苦集聖諦。已知當斷。 ",
	"sa379:4.2" : "本所未曾聞法。當正思惟。 ",
	"sa379:4.3" : "時生眼智明覺。 ",
	"sa379:5.1" : "復次此苦滅聖諦。已知當作證。 ",
	"sa379:5.2" : "本所未聞法。當正思惟。 ",
	"sa379:5.3" : "時生眼智明覺。 ",
	"sa379:6.1" : "復次此苦滅道跡聖諦。已知當修。 ",
	"sa379:6.2" : "本所未曾聞法。當正思惟。 ",
	"sa379:6.3" : "時生眼智明覺。 ",
	"sa379:7.1" : "復次比丘。此苦聖諦。已知知已出。 ",
	"sa379:7.2" : "所未聞法。當正思惟。 ",
	"sa379:7.3" : "時生眼智明覺。 ",
	"sa379:8.1" : "復次此苦集聖諦。已知已斷出。 ",
	"sa379:8.2" : "所未聞法。當正思惟。 ",
	"sa379:8.3" : "時生眼智明覺。 ",
	"sa379:9.1" : "復次苦滅聖諦。已知已作證出。 ",
	"sa379:9.2" : "所未聞法。當正思惟。 ",
	"sa379:9.3" : "時生眼智明覺。 ",
	"sa379:10.1" : "復次苦滅道跡聖諦。已知已修出。 ",
	"sa379:10.2" : "所未曾聞法。當正思惟。 ",
	"sa379:10.3" : "時生眼智明覺。 ",
	"sa379:11.1" : "諸比丘。我於此四聖諦三轉十二行。不生眼智明覺者。我終不得於諸天魔梵沙門婆羅門聞法衆中。爲解脱爲出爲離。 ",
	"sa379:11.2" : "亦不自證得阿耨多羅三藐三菩提。 ",
	"sa379:11.3" : "我已於四聖諦三轉十二行。生眼智明覺故。於諸天魔梵沙門婆羅門聞法衆中。得出得脱。 ",
	"sa379:11.4" : "自證得成阿耨多羅三藐三菩提。 ",
	"sa379:12.1" : "爾時世尊。説是法時。尊者憍陳如。及八萬諸天。遠塵離垢。得法眼淨。 ",
	"sa379:13.1" : "爾時世尊。告尊者憍陳如。 ",
	"sa379:13.2" : "知法未。 ",
	"sa379:14.1" : "憍陳如白佛。 ",
	"sa379:14.2" : "已知。世尊。 ",
	"sa379:15.1" : "復告尊者憍陳如。 ",
	"sa379:15.2" : "知法未。 ",
	"sa379:16.1" : "拘隣白佛。 ",
	"sa379:16.2" : "已知。善逝。 ",
	"sa379:17.1" : "尊者拘隣。已知法故。是故名阿若拘隣。 ",
	"sa379:18.1" : "尊者阿若拘隣。知法已。地神擧聲唱言。 ",
	"sa379:18.2" : "諸仁者。世尊於波羅㮈國仙人住處鹿野苑中。三轉十二行法輪。 ",
	"sa379:18.3" : "諸沙門婆羅門。諸天魔梵。所未曾轉。 ",
	"sa379:18.4" : "多所饒益。多所安樂。哀愍世間。 ",
	"sa379:18.5" : "以義饒益。利安天人。増益諸天衆。減損阿修羅衆。 ",
	"sa379:19.1" : "地神唱已。聞虚空神天。四天王天。三十三天。炎魔天。兜率陀天。化樂天。他化自在天。 ",
	"sa379:19.2" : "展轉傳唱。須臾之間。聞于梵身天。 ",
	"sa379:19.3" : "聲唱言。 ",
	"sa379:19.4" : "諸仁者。世尊於波羅㮈國仙人住處鹿野苑中。三轉十二行法輪。 ",
	"sa379:19.5" : "諸沙門婆羅門。諸天魔梵。及世間聞法。未所曾轉。 ",
	"sa379:19.6" : "多所饒益。多所安樂。 ",
	"sa379:19.7" : "以義饒益。諸天世人。増益諸天衆。減損阿修羅衆。 ",
	"sa379:20.1" : "世尊於波羅㮈國仙人住處鹿野苑中。轉法輪。是故此經。名轉法輪經。 ",
	"sa379:21.1" : "佛説此經已。諸比丘聞佛所説。歡喜奉行 "
}
