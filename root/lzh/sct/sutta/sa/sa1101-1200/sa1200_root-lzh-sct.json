{
	"sa1200:0.1" : "雜阿含經 ",
	"sa1200:0.2" : "卷第四十五 ",
	"sa1200:0.3" : "(一二〇〇) ",
	"sa1200:1.1" : "如是我聞。 ",
	"sa1200:1.2" : "一時佛住舍衞國祇樹給孤獨園。 ",
	"sa1200:2.1" : "時有吉離舍瞿曇彌比丘尼住舍衞國王園精舍比丘尼衆中。 ",
	"sa1200:2.2" : "晨朝著衣持鉢。至舍衞城乞食。 ",
	"sa1200:2.3" : "食已還精舍。擧衣鉢洗足畢。持尼師壇著肩上。入安陀林。 ",
	"sa1200:2.4" : "於一樹下結跏趺坐。入晝正受。 ",
	"sa1200:3.1" : "時魔波旬作是念。 ",
	"sa1200:3.2" : "今沙門瞿曇住舍衞國祇樹給孤獨園。 ",
	"sa1200:3.3" : "時吉離舍瞿曇彌比丘尼住舍衞國王園精舍比丘尼衆中。 ",
	"sa1200:3.4" : "晨朝著衣持鉢。入舍衞城乞食。 ",
	"sa1200:3.5" : "食已還精舍。擧衣鉢洗足畢。持尼師＊壇著肩上。入安陀林。 ",
	"sa1200:3.6" : "於一樹下結跏趺坐。入＊晝正受。 ",
	"sa1200:3.7" : "我今當往爲作留難。 ",
	"sa1200:3.8" : "即化作年少容貎端正。往至吉離舍瞿曇彌比丘尼所。 ",
	"sa1200:4.1" : "而説偈言 ",
	"sa1200:4.2" : "汝何喪其子 ",
	"sa1200:4.3" : "涕泣憂愁貎 ",
	"sa1200:4.4" : "獨坐於樹下 ",
	"sa1200:4.5" : "何求於男子 ",
	"sa1200:5.1" : "時吉離舍瞿曇彌比丘尼作是念。 ",
	"sa1200:5.2" : "爲誰恐怖我。 ",
	"sa1200:5.3" : "爲人爲非人。爲姦狡者。 ",
	"sa1200:5.4" : "如是思惟生決定智 ",
	"sa1200:5.5" : "惡魔波旬來嬈我耳。 ",
	"sa1200:6.1" : "即説偈言 ",
	"sa1200:6.2" : "無邊際諸子 ",
	"sa1200:6.3" : "一切皆亡失 ",
	"sa1200:6.4" : "此則男子邊 ",
	"sa1200:6.5" : "已度男子表 ",
	"sa1200:6.6" : "不惱不憂愁 ",
	"sa1200:6.7" : "佛教作已作 ",
	"sa1200:6.8" : "一切離愛苦 ",
	"sa1200:6.9" : "捨一切闇冥 ",
	"sa1200:6.10" : "已滅盡作證 ",
	"sa1200:6.11" : "安隱盡諸漏 ",
	"sa1200:6.12" : "已知汝弊魔 ",
	"sa1200:6.13" : "於此自滅去 ",
	"sa1200:7.1" : "時魔波旬作是念。 ",
	"sa1200:7.2" : "吉離舍瞿曇彌比丘尼已知我心。 ",
	"sa1200:7.3" : "愁憂苦惱即沒不現 "
}
