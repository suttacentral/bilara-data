{
	"sa1198:0.1" : "雜阿含經 ",
	"sa1198:0.2" : "卷第四十五 ",
	"sa1198:0.3" : "(一一九八) ",
	"sa1198:1.1" : "如是我聞。 ",
	"sa1198:1.2" : "一時佛住舍衞國祇樹給孤獨園。 ",
	"sa1198:2.1" : "時有阿臈毘比丘尼。住舍衞國王園精舍比丘尼衆中。 ",
	"sa1198:2.2" : "時阿臈毘比丘尼晨朝著衣持鉢。入舍衞城乞食。 ",
	"sa1198:2.3" : "食已還精舍。擧衣鉢洗足。持尼師壇著右肩上。入安陀林坐禪。 ",
	"sa1198:3.1" : "時魔波旬作是念。 ",
	"sa1198:3.2" : "今沙門瞿曇住舍衞國祇樹給孤獨園。 ",
	"sa1198:3.3" : "有弟子阿臈毘比丘尼。住舍衞國王園精舍比丘尼衆中。 ",
	"sa1198:3.4" : "晨朝著衣持鉢。入舍衞城乞食。 ",
	"sa1198:3.5" : "食已還精舍。擧衣鉢洗足已。持尼師壇著右肩上。入安陀林坐禪。 ",
	"sa1198:3.6" : "我今當往爲作留難。 ",
	"sa1198:3.7" : "即化作年少容貎端正。往詣彼比丘尼所。語比丘尼言。 ",
	"sa1198:3.8" : "阿姨欲何處去。 ",
	"sa1198:4.1" : "比丘尼答言。 ",
	"sa1198:4.2" : "賢者到遠離處去。 ",
	"sa1198:5.1" : "時魔波旬即説偈言 ",
	"sa1198:5.2" : "世間無有出 ",
	"sa1198:5.3" : "用求遠離爲 ",
	"sa1198:5.4" : "還服食五欲 ",
	"sa1198:5.5" : "勿令後變悔 ",
	"sa1198:6.1" : "時阿臈毘比丘尼作是念。 ",
	"sa1198:6.2" : "是誰欲恐怖我。 ",
	"sa1198:6.3" : "爲是人耶。爲非人耶。姦狡人耶。 ",
	"sa1198:6.4" : "心即念言。 ",
	"sa1198:6.5" : "此必惡魔欲亂我耳。 ",
	"sa1198:7.1" : "覺知已而説偈言 ",
	"sa1198:7.2" : "世間有出要 ",
	"sa1198:7.3" : "我自知所得 ",
	"sa1198:7.4" : "鄙下之惡魔 ",
	"sa1198:7.5" : "汝不知其道 ",
	"sa1198:7.6" : "譬如利刀害 ",
	"sa1198:7.7" : "五欲亦如是 ",
	"sa1198:7.8" : "譬如斬肉形 ",
	"sa1198:7.9" : "苦受陰亦然 ",
	"sa1198:7.10" : "如汝向所説 ",
	"sa1198:7.11" : "服樂五欲者 ",
	"sa1198:7.12" : "是則不可樂 ",
	"sa1198:7.13" : "大恐怖之處 ",
	"sa1198:7.14" : "離一切喜樂 ",
	"sa1198:7.15" : "捨諸大闇冥 ",
	"sa1198:7.16" : "以滅盡作證 ",
	"sa1198:7.17" : "安住離諸漏 ",
	"sa1198:7.18" : "覺知汝惡魔 ",
	"sa1198:7.19" : "尋即自滅去 ",
	"sa1198:8.1" : "時魔波旬作是念。 ",
	"sa1198:8.2" : "彼阿臈毘比丘尼已知我心。 ",
	"sa1198:8.3" : "愁憂不樂即沒不現 "
}
