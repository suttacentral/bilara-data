{
  "sa733:0.1" : "雜阿含經 ",
  "sa733:0.2" : "卷第二十七 ",
  "sa733:0.3" : "(七三三) ",
  "sa733:1.1" : "如是我聞。 ",
  "sa733:1.2" : "一時佛住舍衞國祇樹給孤獨園。 ",
  "sa733:2.1" : "時有異比丘。 ",
  "sa733:2.2" : "來詣佛所稽首禮足。退坐一面。白佛言。 ",
  "sa733:2.3" : "世尊謂覺分。 ",
  "sa733:2.4" : "世尊。云何爲覺分。 ",
  "sa733:3.1" : "佛告比丘。 ",
  "sa733:3.2" : "所謂覺分者。謂七道品法。然諸比丘七覺分漸次而起。修習滿足。 ",
  "sa733:4.1" : "異比丘白佛。 ",
  "sa733:4.2" : "世尊。云何覺分漸次而起。修習滿足 ",
  "sa733:5.1" : "佛告比丘。 ",
  "sa733:5.2" : "若比丘内身身觀念住。 ",
  "sa733:5.3" : "彼内身身觀念住時。攝心繋念不忘。 ",
  "sa733:5.4" : "彼當爾時。念覺分方便修習。 ",
  "sa733:5.5" : "方便修習念覺分已。修習滿足。 ",
  "sa733:5.6" : "滿足念覺分已。於法選擇。分別思量。 ",
  "sa733:5.7" : "當於爾時。修擇法覺分方便。 ",
  "sa733:5.8" : "修方便已修習滿足。 ",
  "sa733:5.9" : "如是乃至捨覺分修習滿足。 ",
  "sa733:6.1" : "如内身身觀念住。如是外身。 ",
  "sa733:6.2" : "内外身。 ",
  "sa733:6.3" : "受 ",
  "sa733:6.4" : "心 ",
  "sa733:6.5" : "法法觀念住。 ",
  "sa733:6.6" : "當於爾時。專心繋念不忘。 ",
  "sa733:6.7" : "乃至捨覺分亦如是説。 ",
  "sa733:6.8" : "如是住者。漸次覺分起。 ",
  "sa733:6.9" : "漸次起已修習滿足。 ",
  "sa733:7.1" : "佛説此經已。諸比丘聞佛所説。歡喜奉行 "
}
