{
  "sa737:0.1": "雜阿含經 ",
  "sa737:0.2": "(七三七) ",
  "sa737:1.1": "如是我聞。 ",
  "sa737:1.2": "一時佛住舍衞國祇樹給孤獨園。 ",
  "sa737:2.1": "爾時世尊告諸比丘。 ",
  "sa737:2.2": "所謂覺分 ",
  "sa737:2.3": "何等爲覺分。 ",
  "sa737:3.1": "諸比丘白佛。 ",
  "sa737:3.2": "世尊是法根法眼法依。 ",
  "sa737:3.3": "唯願爲説。 ",
  "sa737:3.4": "諸比丘聞已。當受奉行。 ",
  "sa737:4.1": "佛告諸比丘。 ",
  "sa737:4.2": "七覺分者謂七道品法。 ",
  "sa737:4.3": "諸比丘。此七覺分漸次起。 ",
  "sa737:4.4": "漸次起已。修習滿足。 ",
  "sa737:5.1": "諸比丘白佛。 ",
  "sa737:5.2": "云何七覺分漸次起。漸次起已。修習滿足。 ",
  "sa737:6.1": "若比丘身身觀念住。 ",
  "sa737:6.2": "彼身身觀念住已。專心繋念不忘。 ",
  "sa737:6.3": "當於爾時。方便修念覺分。 ",
  "sa737:6.4": "方便修念覺分已。修習滿足。 ",
  "sa737:7.1": "謂修念覺分已。於法選擇。 ",
  "sa737:7.2": "當於爾時。修擇法覺分方便 ",
  "sa737:7.3": "修擇法覺分方便已。修習滿足。 ",
  "sa737:8.1": "如是精進･喜･猗･定･捨覺分。 ",
  "sa737:8.2": "亦如是説。 ",
  "sa737:8.3": "如内身。如是外身。内外身。受心 ",
  "sa737:8.4": "法法觀念住。 ",
  "sa737:8.5": "專心繋念不忘。 ",
  "sa737:8.6": "當於爾時。方便修念覺分。 ",
  "sa737:8.7": "方便修念覺分已。修習滿足。乃至捨覺分。亦如是説。 ",
  "sa737:8.8": "是名比丘七覺分漸次起。 ",
  "sa737:8.9": "漸次起已。修習滿足 ",
  "sa737:9.1": "佛説此經已。諸比丘聞佛所説。歡喜奉行 "
}