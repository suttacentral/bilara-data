{
	"sa810:0.1" : "雜阿含經 ",
	"sa810:0.2" : "卷第二十九 ",
	"sa810:0.3" : "(八一〇) ",
	"sa810:1.1" : "如是我聞。 ",
	"sa810:1.2" : "一時佛住金剛跋求摩河側薩羅梨林中。 ",
	"sa810:2.1" : "爾時尊者阿難獨一靜處。思惟禪思。 ",
	"sa810:2.2" : "作如是念。 ",
	"sa810:2.3" : "頗有一法。修習多修習。令四法滿足。四法滿足已。七法滿足。七法滿足已。二法滿足。 ",
	"sa810:3.1" : "時尊者阿難從禪覺已。往詣佛所。 ",
	"sa810:3.2" : "稽首禮足。退坐一面。白佛言。 ",
	"sa810:3.3" : "世尊。我獨一靜處。思惟禪思。 ",
	"sa810:3.4" : "作是念。 ",
	"sa810:3.5" : "頗有一法。多修習已。令四法滿足。乃至二法滿足。 ",
	"sa810:3.6" : "我今問世尊。寧有一法。多修習已。能令乃至二法滿足耶。 ",
	"sa810:4.1" : "佛告阿難。 ",
	"sa810:4.2" : "有一法。多修習已。乃至能令二法滿足。 ",
	"sa810:4.3" : "何等爲一法。 ",
	"sa810:4.4" : "謂安那般那念。 ",
	"sa810:4.5" : "多修習已。能令四念處滿足。 ",
	"sa810:4.6" : "四念處滿足已。七覺分滿足。 ",
	"sa810:4.7" : "七覺分滿足已。明解脱滿足。 ",
	"sa810:5.1" : "云何修安那般那念。四念處滿足。 ",
	"sa810:5.2" : "是比丘。依止聚落。乃至如滅出息念學。 ",
	"sa810:6.1" : "阿難。如是聖弟子。入息念時如入息念學。 ",
	"sa810:6.2" : "出息念時如出息念學。 ",
	"sa810:6.3" : "若長若短一切身行覺知。 ",
	"sa810:6.4" : "入息念時。如入息念學。 ",
	"sa810:6.5" : "出息念時如出息念學 ",
	"sa810:6.6" : "身行休息。入息念時如身行休息。入息念學。 ",
	"sa810:6.7" : "身行休息出息念時。如身行休息出息念學。 ",
	"sa810:6.8" : "聖弟子。爾時身身觀念住 ",
	"sa810:6.9" : "異於身者。彼亦如是。隨身比思惟。 ",
	"sa810:7.1" : "若有時聖弟子。喜覺知。 ",
	"sa810:7.2" : "樂覺知。 ",
	"sa810:7.3" : "心行覺知。 ",
	"sa810:7.4" : "心行息覺知。入息念時如心行息入息念學。 ",
	"sa810:7.5" : "心行息出息念時。如心行息出息念學。 ",
	"sa810:7.6" : "是聖弟子。爾時受受觀念住。 ",
	"sa810:7.7" : "若復異受者。彼亦隨受比思惟。 ",
	"sa810:8.1" : "有時聖弟子。心覺知心悦 ",
	"sa810:8.2" : "心定 ",
	"sa810:8.3" : "心解脱覺知。入息念時。如入息念學。 ",
	"sa810:8.4" : "心解脱出息念時。如心解脱出息念學。 ",
	"sa810:8.5" : "是聖弟子。爾時心心觀念住。 ",
	"sa810:8.6" : "若有異心者。彼亦隨心比思惟。 ",
	"sa810:9.1" : "若聖弟子有時觀無常 ",
	"sa810:9.2" : "斷 ",
	"sa810:9.3" : "無欲 ",
	"sa810:9.4" : "滅。如無常 ",
	"sa810:9.5" : "斷 ",
	"sa810:9.6" : "無欲 ",
	"sa810:9.7" : "滅觀住學。 ",
	"sa810:9.8" : "是聖弟子。爾時法法觀念住。 ",
	"sa810:9.9" : "異於法者亦隨法比思惟。 ",
	"sa810:9.10" : "是名修安那般那念。滿足四念處。 ",
	"sa810:10.1" : "阿難白佛。 ",
	"sa810:10.2" : "如是修習安那般那念。令四念處滿足。 ",
	"sa810:10.3" : "云何修四念處。令七覺分滿足。 ",
	"sa810:11.1" : "佛告阿難。 ",
	"sa810:11.2" : "若比丘。身身觀念住念 ",
	"sa810:11.3" : "住已繋念住不忘。 ",
	"sa810:11.4" : "爾時方便。修念覺分。 ",
	"sa810:11.5" : "修念覺分已。念覺分滿足。 ",
	"sa810:12.1" : "念覺滿足已。於法選擇思量。 ",
	"sa810:12.2" : "爾時方便。修擇法覺分。 ",
	"sa810:12.3" : "修擇法覺分已。擇法覺分滿足。 ",
	"sa810:13.1" : "於法選擇分別思量已。得精勤方便。 ",
	"sa810:13.2" : "爾時方便。修習精進覺分。 ",
	"sa810:13.3" : "修精進覺分已。精進覺分滿足。 ",
	"sa810:14.1" : "方便精進已則心歡喜。 ",
	"sa810:14.2" : "爾時方便。修喜覺分。 ",
	"sa810:14.3" : "修喜覺分已。喜覺分滿足。 ",
	"sa810:15.1" : "歡喜已。身心猗息。 ",
	"sa810:15.2" : "爾時方便修猗覺分。 ",
	"sa810:15.3" : "修猗覺分已。猗覺分滿足。 ",
	"sa810:16.1" : "身心樂已。得三昧。 ",
	"sa810:16.2" : "爾時修定覺分。 ",
	"sa810:16.3" : "修定覺分已。定覺分滿足。 ",
	"sa810:17.1" : "定覺分滿足已。貪憂則滅。得平等捨。 ",
	"sa810:17.2" : "爾時方便。修捨覺分。 ",
	"sa810:17.3" : "修捨覺分已。捨覺分滿足。 ",
	"sa810:17.4" : "受心法法念處。亦如是説。 ",
	"sa810:17.5" : "是名修四念處。滿足七覺分。 ",
	"sa810:18.1" : "阿難白佛。 ",
	"sa810:18.2" : "是名修四念處。滿足七覺分。 ",
	"sa810:18.3" : "云何修七覺分。滿足明解脱。 ",
	"sa810:19.1" : "佛告阿難。 ",
	"sa810:19.2" : "若比丘。修念覺分。依遠離依無欲依滅向於捨。 ",
	"sa810:19.3" : "修念覺分已。滿足明解脱。 ",
	"sa810:19.4" : "乃至修捨覺分。依遠離依無欲依滅向於捨。 ",
	"sa810:19.5" : "如是修捨覺分已。明解脱滿足。 ",
	"sa810:20.1" : "阿難是名法法相類法法相潤。 ",
	"sa810:20.2" : "如是十三法。一法爲増上。一法爲門。 ",
	"sa810:20.3" : "次第増進。修習滿足。 ",
	"sa810:21.1" : "佛説此經已。尊者阿難。聞佛所説。歡喜奉行 "
}
