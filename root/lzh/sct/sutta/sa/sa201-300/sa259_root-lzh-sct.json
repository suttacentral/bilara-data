{
	"sa259:0.1" : "雜阿含經 ",
	"sa259:0.2" : "卷第十 ",
	"sa259:0.3" : "(二五九) ",
	"sa259:1.1" : "如是我聞。 ",
	"sa259:1.2" : "一時佛住王舍城迦蘭陀竹園。 ",
	"sa259:1.3" : "爾時尊者舍利弗。共摩訶拘絺羅。在耆闍崛山。 ",
	"sa259:2.1" : "摩訶拘絺羅晡時從禪起。詣舍利弗所。 ",
	"sa259:2.2" : "共相問訊。相娯悦已。却坐一面。 ",
	"sa259:3.1" : "時摩訶拘絺羅語舍利弗。 ",
	"sa259:3.2" : "欲有所問。仁者寧有閑暇。見答以不。 ",
	"sa259:4.1" : "舍利弗言。 ",
	"sa259:4.2" : "仁者且問。知者當答。 ",
	"sa259:5.1" : "時摩訶拘絺羅問舍利弗言。 ",
	"sa259:5.2" : "若比丘。未得無間等法。欲求無間等法。云何方便求。 ",
	"sa259:5.3" : "思惟何等法。 ",
	"sa259:6.1" : "舍利弗言。 ",
	"sa259:6.2" : "若比丘。未得無間等法。欲求無間等法。精勤思惟。 ",
	"sa259:6.3" : "五受陰如病如癰如刺如殺。 ",
	"sa259:6.4" : "無常苦空非我。 ",
	"sa259:6.5" : "所以者何。 ",
	"sa259:6.6" : "是所應處故。 ",
	"sa259:6.7" : "若比丘。於此五受陰。精勤思惟。得須陀洹果證。 ",
	"sa259:7.1" : "又問。 ",
	"sa259:7.2" : "舍利弗。得須陀洹果證已。欲得斯陀含果證者。 ",
	"sa259:7.3" : "當思惟何等法。 ",
	"sa259:8.1" : "舍利弗言。 ",
	"sa259:8.2" : "拘絺羅。已得須陀洹果證已。欲得斯陀含果證者。亦當精勤思惟。 ",
	"sa259:8.3" : "此五受陰法如病如癰如刺如殺。 ",
	"sa259:8.4" : "無常苦空非我。 ",
	"sa259:8.5" : "所以者何。 ",
	"sa259:8.6" : "是所應處故。 ",
	"sa259:8.7" : "若比丘。於此五受陰。精勤思惟。得斯陀含果證。 ",
	"sa259:9.1" : "摩訶拘絺羅又問舍利弗言。 ",
	"sa259:9.2" : "得斯陀含果證已。欲得阿那含果證者。 ",
	"sa259:9.3" : "當思惟何等法。 ",
	"sa259:10.1" : "舍利弗言。 ",
	"sa259:10.2" : "拘絺羅。得斯陀含果證已。欲得阿那含果證者。當復精勤思惟。 ",
	"sa259:10.3" : "此五受陰法。如病如癰如刺如殺。 ",
	"sa259:10.4" : "無常苦空非我。 ",
	"sa259:10.5" : "所以者何。 ",
	"sa259:10.6" : "是所應處故。 ",
	"sa259:10.7" : "若比丘。於此五受陰。精勤思惟。得阿那含果證。 ",
	"sa259:10.8" : "摩訶拘絺羅又問舍利弗言。 ",
	"sa259:10.9" : "得阿那含果證已。欲得阿羅漢果證者。 ",
	"sa259:10.10" : "當思惟何等法。 ",
	"sa259:11.1" : "舍利弗言。 ",
	"sa259:11.2" : "拘絺羅。得阿那含果證已。欲得阿羅漢果證者。當復精勤思惟。 ",
	"sa259:11.3" : "此五受陰法如病如癰如刺如殺。 ",
	"sa259:11.4" : "無常苦空非我。 ",
	"sa259:11.5" : "所以者何。 ",
	"sa259:11.6" : "是所應處故。 ",
	"sa259:11.7" : "若比丘。於此五受陰法。精勤思惟。得阿羅漢果證。 ",
	"sa259:12.1" : "摩訶拘絺羅又問舍利弗。 ",
	"sa259:12.2" : "得阿羅漢果證已。復思惟何等法。 ",
	"sa259:13.1" : "舍利弗言。 ",
	"sa259:13.2" : "摩訶拘絺羅。阿羅漢亦復思惟 ",
	"sa259:13.3" : "此五受陰法。如病如癰如刺如殺。 ",
	"sa259:13.4" : "無常苦空非我。 ",
	"sa259:13.5" : "所以者何。 ",
	"sa259:13.6" : "爲得未得故。證未證故。見法樂住故。 ",
	"sa259:14.1" : "時二正士各聞所説。歡喜而去 "
}
