{
	"sa1204:0.1" : "雜阿含經 ",
	"sa1204:0.2" : "卷第四十五 ",
	"sa1204:0.3" : "(一二〇四) ",
	"sa1204:1.1" : "如是我聞。 ",
	"sa1204:1.2" : "一時佛住舍衞國祇樹給孤獨園。 ",
	"sa1204:2.1" : "時有毘闍耶比丘尼。住舍衞國王園比丘尼衆中。 ",
	"sa1204:2.2" : "晨朝著衣持鉢。入舍衞城乞食。 ",
	"sa1204:2.3" : "食已還精舍。擧衣鉢洗足畢。持尼師壇著肩上。入安陀林 ",
	"sa1204:2.4" : "坐一樹下。入晝正受。 ",
	"sa1204:3.1" : "時魔波旬作是念。 ",
	"sa1204:3.2" : "此沙門瞿曇住舍衞國祇樹給孤獨園。 ",
	"sa1204:3.3" : "弟子毘闍耶比丘尼住舍衞國王園比丘尼衆中。 ",
	"sa1204:3.4" : "晨朝著衣持鉢。入舍衞城乞食。 ",
	"sa1204:3.5" : "食已還精舍。擧衣鉢。洗足畢。持尼師壇著肩上。入安陀林 ",
	"sa1204:3.6" : "坐一樹下。入晝正受。 ",
	"sa1204:3.7" : "我今當往爲作留難。 ",
	"sa1204:3.8" : "即化作年少容貎端正。往至其前 ",
	"sa1204:4.1" : "而説偈言 ",
	"sa1204:4.2" : "汝今年幼少 ",
	"sa1204:4.3" : "我亦是年少 ",
	"sa1204:4.4" : "當共於此處 ",
	"sa1204:4.5" : "作五種音樂 ",
	"sa1204:4.6" : "而共相娯樂 ",
	"sa1204:4.7" : "用是禪思爲 ",
	"sa1204:5.1" : "時毘闍耶比丘尼作是念。 ",
	"sa1204:5.2" : "此何等人欲恐怖我。 ",
	"sa1204:5.3" : "爲是人耶。爲非人耶。爲姦狡人耶。 ",
	"sa1204:5.4" : "如是思惟已。即得知覺 ",
	"sa1204:5.5" : "是魔波旬欲作嬈亂。 ",
	"sa1204:6.1" : "即説偈言 ",
	"sa1204:6.2" : "歌舞作衆伎 ",
	"sa1204:6.3" : "種種相娯樂 ",
	"sa1204:6.4" : "今悉已惠汝 ",
	"sa1204:6.5" : "非我之所須 ",
	"sa1204:6.6" : "若寂滅正受 ",
	"sa1204:6.7" : "及天人五欲 ",
	"sa1204:6.8" : "一切持相與 ",
	"sa1204:6.9" : "亦非我所須 ",
	"sa1204:6.10" : "捨一切喜歡 ",
	"sa1204:6.11" : "離一切闇冥 ",
	"sa1204:6.12" : "寂滅以作證 ",
	"sa1204:6.13" : "安住諸漏盡 ",
	"sa1204:6.14" : "已知汝惡魔 ",
	"sa1204:6.15" : "當自消滅去 ",
	"sa1204:7.1" : "時魔波旬作是念。 ",
	"sa1204:7.2" : "是毘闍耶比丘尼已知我心。 ",
	"sa1204:7.3" : "内懷憂慼即沒不現 "
}
