{
  "sa162:0.1": "雜阿含經 ",
  "sa162:0.2": "(一六二) ",
  "sa162:1.1": "如是我聞。 ",
  "sa162:1.2": "一時佛住舍衞國祇樹給孤獨園。 ",
  "sa162:2.1": "爾時世尊告諸比丘。 ",
  "sa162:2.2": "何所有故。何所起。何所繋著。何所見我。令諸衆生作如是見如是説。 ",
  "sa162:2.3": "作教作斷教斷煮教煮殺教殺 ",
  "sa162:2.4": "害衆生。盜他財。行邪婬。知言妄語飮酒。 ",
  "sa162:2.5": "穿牆斷鏁偸奪。 ",
  "sa162:2.6": "復道害村害城害人民。以極利劍。輪剬割斫截作大肉聚。作如是學。 ",
  "sa162:2.7": "彼非惡因縁。亦非招惡。 ",
  "sa162:2.8": "於恒水南殺害而去。恒水北作大會而來。彼非因縁福惡。亦非招福惡。 ",
  "sa162:2.9": "惠施調伏護持行利同利。於此所作亦非作福。 ",
  "sa162:3.1": "諸比丘白佛。 ",
  "sa162:3.2": "世尊是法根法眼法依。 ",
  "sa162:3.3": "如是廣説。次第如上三經 "
}