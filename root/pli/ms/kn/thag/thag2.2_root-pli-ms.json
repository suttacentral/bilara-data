{
  "thag2.2:1.1": "Theragāthā",
  "thag2.2:2.1": "Dukanipāta",
  "thag2.2:3.1": "Paṭhamavagga",
  "thag2.2:4.1": "2.2. Piṇḍolabhāradvājattheragāthā",
  "thag2.2:5.1": "“Nayidaṃ anayena jīvitaṃ,",
  "thag2.2:5.2": "Nāhāro hadayassa santiko;",
  "thag2.2:5.3": "Āhāraṭṭhitiko samussayo,",
  "thag2.2:5.4": "Iti disvāna carāmi esanaṃ.",
  "thag2.2:6.1": "Paṅkoti hi naṃ pavedayuṃ,",
  "thag2.2:6.2": "Yāyaṃ vandanapūjanā kulesu;",
  "thag2.2:6.3": "Sukhumaṃ sallaṃ durubbahaṃ,",
  "thag2.2:6.4": "Sakkāro kāpurisena dujjaho”ti.",
  "thag2.2:7.1": "Itthaṃ sudaṃ āyasmā piṇḍolabhāradvājo thero gāthāyo abhāsitthāti."
}