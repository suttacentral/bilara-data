{
  "sn45.27:0.1": "Saṃyutta Nikāya 45 ",
  "sn45.27:0.2": "3. Micchattavagga ",
  "sn45.27:0.3": "27. Kumbhasutta ",
  "sn45.27:1.1": "Sāvatthinidānaṃ. ",
  "sn45.27:1.2": "“Seyyathāpi, bhikkhave, kumbho anādhāro suppavattiyo hoti, sādhāro duppavattiyo hoti; ",
  "sn45.27:1.3": "evameva kho, bhikkhave, cittaṃ anādhāraṃ suppavattiyaṃ hoti, sādhāraṃ duppavattiyaṃ hoti. ",
  "sn45.27:1.4": "Ko ca, bhikkhave, cittassa ādhāro? ",
  "sn45.27:1.5": "Ayameva ariyo aṭṭhaṅgiko maggo, seyyathidaṃ—",
  "sn45.27:1.6": "sammādiṭṭhi …pe… sammāsamādhi. ",
  "sn45.27:1.7": "Ayaṃ cittassa ādhāro. ",
  "sn45.27:1.8": "Seyyathāpi, bhikkhave, kumbho anādhāro suppavattiyo hoti, sādhāro duppavattiyo hoti; ",
  "sn45.27:1.9": "evameva kho, bhikkhave, cittaṃ anādhāraṃ suppavattiyaṃ hoti, sādhāraṃ duppavattiyaṃ hotī”ti. ",
  "sn45.27:1.10": "Sattamaṃ. "
}