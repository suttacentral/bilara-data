{
  "sn45.37:0.1": "Saṃyutta Nikāya 45 ",
  "sn45.37:0.2": "4. Paṭipattivagga ",
  "sn45.37:0.3": "37. Paṭhamabrahmaññasutta ",
  "sn45.37:1.1": "Sāvatthinidānaṃ. ",
  "sn45.37:1.2": "“Brahmaññañca vo, bhikkhave, desessāmi, brahmaññaphalāni ca. ",
  "sn45.37:1.3": "Taṃ suṇātha. ",
  "sn45.37:1.4": "Katamañca kho, bhikkhave, brahmaññaṃ? ",
  "sn45.37:1.5": "Ayameva ariyo aṭṭhaṅgiko maggo, seyyathidaṃ—",
  "sn45.37:1.6": "sammādiṭṭhi …pe… sammāsamādhi. ",
  "sn45.37:1.7": "Idaṃ vuccati, bhikkhave, brahmaññaṃ. ",
  "sn45.37:1.8": "Katamāni ca, bhikkhave, brahmaññaphalāni? ",
  "sn45.37:1.9": "Sotāpattiphalaṃ, sakadāgāmiphalaṃ, anāgāmiphalaṃ, arahattaphalaṃ—",
  "sn45.37:1.10": "imāni vuccanti, bhikkhave, brahmaññaphalānī”ti. ",
  "sn45.37:1.11": "Sattamaṃ. "
}