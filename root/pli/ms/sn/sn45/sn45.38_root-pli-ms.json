{
  "sn45.38:0.1": "Saṃyutta Nikāya 45 ",
  "sn45.38:0.2": "4. Paṭipattivagga ",
  "sn45.38:0.3": "38. Dutiyabrahmaññasutta ",
  "sn45.38:1.1": "Sāvatthinidānaṃ. ",
  "sn45.38:1.2": "“Brahmaññañca vo, bhikkhave, desessāmi, brahmaññatthañca. ",
  "sn45.38:1.3": "Taṃ suṇātha. ",
  "sn45.38:1.4": "Katamañca, bhikkhave, brahmaññaṃ? ",
  "sn45.38:1.5": "Ayameva ariyo aṭṭhaṅgiko maggo, seyyathidaṃ—",
  "sn45.38:1.6": "sammādiṭṭhi …pe… sammāsamādhi. ",
  "sn45.38:1.7": "Idaṃ vuccati, bhikkhave, brahmaññaṃ. ",
  "sn45.38:1.8": "Katamo ca, bhikkhave, brahmaññattho? ",
  "sn45.38:1.9": "Yo kho, bhikkhave, rāgakkhayo dosakkhayo mohakkhayo—",
  "sn45.38:1.10": "ayaṃ vuccati, bhikkhave, brahmaññattho”ti. ",
  "sn45.38:1.11": "Aṭṭhamaṃ. "
}