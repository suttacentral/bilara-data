{
  "sn45.35:0.1": "Saṃyutta Nikāya 45 ",
  "sn45.35:0.2": "4. Paṭipattivagga ",
  "sn45.35:0.3": "35. Paṭhamasāmaññasutta ",
  "sn45.35:1.1": "Sāvatthinidānaṃ. ",
  "sn45.35:1.2": "“Sāmaññañca vo, bhikkhave, desessāmi, sāmaññaphalāni ca. ",
  "sn45.35:1.3": "Taṃ suṇātha. ",
  "sn45.35:1.4": "Katamañca, bhikkhave, sāmaññaṃ? ",
  "sn45.35:1.5": "Ayameva ariyo aṭṭhaṅgiko maggo, seyyathidaṃ—",
  "sn45.35:1.6": "sammādiṭṭhi …pe… sammāsamādhi. ",
  "sn45.35:1.7": "Idaṃ vuccati, bhikkhave, sāmaññaṃ. ",
  "sn45.35:1.8": "Katamāni ca, bhikkhave, sāmaññaphalāni? ",
  "sn45.35:1.9": "Sotāpattiphalaṃ, sakadāgāmiphalaṃ, anāgāmiphalaṃ, arahattaphalaṃ—",
  "sn45.35:1.10": "imāni vuccanti, bhikkhave, sāmaññaphalānī”ti. ",
  "sn45.35:1.11": "Pañcamaṃ. "
}