{
  "sn45.29:0.1": "Saṃyutta Nikāya 45 ",
  "sn45.29:0.2": "3. Micchattavagga ",
  "sn45.29:0.3": "29. Vedanāsutta ",
  "sn45.29:1.1": "Sāvatthinidānaṃ. ",
  "sn45.29:1.2": "“Tisso imā, bhikkhave, vedanā. ",
  "sn45.29:1.3": "Katamā tisso? ",
  "sn45.29:1.4": "Sukhā vedanā, dukkhā vedanā, adukkhamasukhā vedanā—",
  "sn45.29:1.5": "imā kho, bhikkhave, tisso vedanā. ",
  "sn45.29:1.6": "Imāsaṃ kho, bhikkhave, tissannaṃ vedanānaṃ pariññāya ariyo aṭṭhaṅgiko maggo bhāvetabbo. ",
  "sn45.29:1.7": "Katamo ariyo aṭṭhaṅgiko maggo? ",
  "sn45.29:1.8": "Seyyathidaṃ—sammādiṭṭhi …pe… sammāsamādhi. ",
  "sn45.29:1.9": "Imāsaṃ kho, bhikkhave, tissannaṃ vedanānaṃ pariññāya ariyo aṭṭhaṅgiko maggo bhāvetabbo”ti. ",
  "sn45.29:1.10": "Navamaṃ. "
}