{
  "sn24.45:0.1": "Saṃyutta Nikāya 24 ",
  "sn24.45:0.2": "3. Tatiyagamanavagga ",
  "sn24.45:0.3": "45. Navātasutta ",
  "sn24.45:1.1": "Sāvatthinidānaṃ. ",
  "sn24.45:1.2": "“Kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati: ",
  "sn24.45:1.3": "‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā esikaṭṭhāyiṭṭhitā’”ti? ",
  "sn24.45:1.4": "“Bhagavaṃmūlakā no, bhante, dhammā …pe…. ",
  "sn24.45:2.1": "“Rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati—",
  "sn24.45:2.2": "na vātā vāyanti …pe… ",
  "sn24.45:2.3": "vedanāya sati … ",
  "sn24.45:2.4": "saññāya sati … ",
  "sn24.45:2.5": "saṅkhāresu sati … ",
  "sn24.45:2.6": "viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati: ",
  "sn24.45:2.7": "‘na vātā vāyanti …pe… esikaṭṭhāyiṭṭhitā’ti. ",
  "sn24.45:3.1": "Taṃ kiṃ maññatha, bhikkhave, ",
  "sn24.45:3.2": "rūpaṃ niccaṃ vā aniccaṃ vā”ti? ",
  "sn24.45:3.3": "“Aniccaṃ, bhante” …pe… ",
  "sn24.45:3.4": "vipariṇāmadhammaṃ, api nu taṃ anupādāya evaṃ diṭṭhi uppajjeyya: ",
  "sn24.45:3.5": "‘na vātā vāyanti …pe… esikaṭṭhāyiṭṭhitā’”ti? ",
  "sn24.45:3.6": "“No hetaṃ, bhante”. ",
  "sn24.45:3.7": "“Iti kho, bhikkhave, yadaniccaṃ taṃ dukkhaṃ. ",
  "sn24.45:3.8": "Tasmiṃ sati, tadupādāya, evaṃ diṭṭhi uppajjati: ",
  "sn24.45:3.9": "‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā esikaṭṭhāyiṭṭhitā’”ti. ",
  "sn24.45:3.10": "“Vedanā … ",
  "sn24.45:3.11": "saññā … ",
  "sn24.45:3.12": "saṅkhārā … ",
  "sn24.45:3.13": "viññāṇaṃ niccaṃ vā aniccaṃ vā”ti? ",
  "sn24.45:3.14": "“Aniccaṃ, bhante” …pe… vipariṇāmadhammaṃ, ",
  "sn24.45:3.15": "api nu taṃ anupādāya evaṃ diṭṭhi uppajjeyya: ",
  "sn24.45:3.16": "‘na vātā vāyanti …pe… esikaṭṭhāyiṭṭhitā’”ti? ",
  "sn24.45:3.17": "“No hetaṃ, bhante”. ",
  "sn24.45:3.18": "“Iti kho, bhikkhave, yadaniccaṃ taṃ dukkhaṃ. ",
  "sn24.45:3.19": "Tasmiṃ sati, tadupādāya evaṃ diṭṭhi uppajjati: ",
  "sn24.45:3.20": "‘na vātā vāyanti …pe… esikaṭṭhāyiṭṭhitā’”ti. ",
  "sn24.45:3.21": "Paṭhamaṃ. "
}