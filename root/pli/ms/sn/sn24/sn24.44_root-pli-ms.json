{
  "sn24.44:0.1": "Saṃyutta Nikāya 24 ",
  "sn24.44:0.2": "2. Dutiyagamanavagga ",
  "sn24.44:0.3": "44. Adukkhamasukhīsutta ",
  "sn24.44:1.1": "“Adukkhamasukhī attā hoti arogo paraṃ maraṇā”ti? ",
  "sn24.44:1.2": "“Bhagavaṃmūlakā no, bhante, dhammā …pe… ",
  "sn24.44:2.1": "“Rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati: ",
  "sn24.44:2.2": "‘adukkhamasukhī attā hoti arogo paraṃ maraṇā’ti. ",
  "sn24.44:2.3": "Vedanāya sati … ",
  "sn24.44:2.4": "saññāya sati … ",
  "sn24.44:2.5": "saṅkhāresu sati … ",
  "sn24.44:2.6": "viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati: ",
  "sn24.44:2.7": "‘adukkhamasukhī attā hoti arogo paraṃ maraṇā’ti. ",
  "sn24.44:3.1": "Taṃ kiṃ maññatha, bhikkhave, rūpaṃ niccaṃ vā aniccaṃ vā”ti? ",
  "sn24.44:3.2": "“Aniccaṃ, bhante” …pe… ",
  "sn24.44:3.3": "vipariṇāmadhammaṃ, api nu taṃ anupādāya evaṃ diṭṭhi uppajjeyya: ",
  "sn24.44:3.4": "‘adukkhamasukhī attā hoti arogo paraṃ maraṇā’”ti? ",
  "sn24.44:3.5": "“No hetaṃ, bhante”. ",
  "sn24.44:3.6": "“Iti kho, bhikkhave, dukkhe sati, dukkhaṃ upādāya, dukkhaṃ abhinivissa evaṃ diṭṭhi uppajjati: ",
  "sn24.44:3.7": "‘adukkhamasukhī attā hoti arogo paraṃ maraṇā’”ti. ",
  "sn24.44:3.8": "“Vedanā … ",
  "sn24.44:3.9": "saññā … ",
  "sn24.44:3.10": "saṅkhārā … ",
  "sn24.44:3.11": "viññāṇaṃ niccaṃ vā aniccaṃ vā”ti? ",
  "sn24.44:3.12": "“Aniccaṃ, bhante” …pe… ",
  "sn24.44:3.13": "vipariṇāmadhammaṃ, api nu taṃ anupādāya evaṃ diṭṭhi uppajjeyya: ",
  "sn24.44:3.14": "‘adukkhamasukhī attā hoti arogo paraṃ maraṇā’”ti? ",
  "sn24.44:3.15": "“No hetaṃ, bhante”. ",
  "sn24.44:3.16": "“Iti kho, bhikkhave, dukkhe sati, dukkhaṃ upādāya, dukkhaṃ abhinivissa evaṃ diṭṭhi uppajjati: ",
  "sn24.44:3.17": "‘adukkhamasukhī attā hoti arogo paraṃ maraṇā’”ti. ",
  "sn24.44:3.18": "Chabbīsatimaṃ. ",
  "sn24.44:3.19": "Dutiyapeyyālo. ",
  "sn24.44:4.1": "Vātaṃ etaṃ mama so, ",
  "sn24.44:4.2": "attā no ca me siyā; ",
  "sn24.44:4.3": "Natthi karoto hetu ca, ",
  "sn24.44:4.4": "mahādiṭṭhena aṭṭhamaṃ. ",
  "sn24.44:5.1": "Sassato asassato ceva, ",
  "sn24.44:5.2": "antānantavā ca vuccati; ",
  "sn24.44:5.3": "Taṃ jīvaṃ aññaṃ jīvañca, ",
  "sn24.44:5.4": "tathāgatena cattāro. ",
  "sn24.44:6.1": "Rūpī attā hoti arūpī ca attā hoti, ",
  "sn24.44:6.2": "Rūpī ca arūpī ca attā hoti; ",
  "sn24.44:6.3": "Neva rūpī nārūpī attā hoti, ",
  "sn24.44:6.4": "Ekantasukhī attā hoti. ",
  "sn24.44:7.1": "Ekantadukkhī attā hoti, ",
  "sn24.44:7.2": "Sukhadukkhī attā hoti; ",
  "sn24.44:7.3": "Adukkhamasukhī attā hoti, ",
  "sn24.44:7.4": "Arogo paraṃ maraṇāti; ",
  "sn24.44:7.5": "Ime chabbīsati suttā, ",
  "sn24.44:7.6": "Dutiyavārena desitā. "
}