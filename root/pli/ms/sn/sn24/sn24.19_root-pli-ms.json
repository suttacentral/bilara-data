{
  "sn24.19:0.1": "Saṃyutta Nikāya 24 ",
  "sn24.19:0.2": "2. Dutiyagamanavagga ",
  "sn24.19:0.3": "19. Vātasutta ",
  "sn24.19:1.1": "Sāvatthinidānaṃ. ",
  "sn24.19:1.2": "“Kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati: ",
  "sn24.19:1.3": "‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā, esikaṭṭhāyiṭṭhitā’”ti? ",
  "sn24.19:1.4": "“Bhagavaṃmūlakā no, bhante, dhammā …pe… ",
  "sn24.19:2.1": "“Rūpe kho, bhikkhave, sati, rūpaṃ upādāya, rūpaṃ abhinivissa evaṃ diṭṭhi uppajjati: ",
  "sn24.19:2.2": "‘na vātā vāyanti …pe… esikaṭṭhāyiṭṭhitā’ti. ",
  "sn24.19:2.3": "Vedanāya sati …pe… ",
  "sn24.19:2.4": "saññāya sati …pe… ",
  "sn24.19:2.5": "saṅkhāresu sati … ",
  "sn24.19:2.6": "viññāṇe sati, viññāṇaṃ upādāya, viññāṇaṃ abhinivissa evaṃ diṭṭhi uppajjati: ",
  "sn24.19:2.7": "‘na vātā vāyanti …pe… esikaṭṭhāyiṭṭhitā’ti. ",
  "sn24.19:3.1": "Taṃ kiṃ maññatha, bhikkhave, ",
  "sn24.19:3.2": "rūpaṃ niccaṃ vā aniccaṃ vā”ti? ",
  "sn24.19:3.3": "“Aniccaṃ, bhante” …pe… vipariṇāmadhammaṃ, ",
  "sn24.19:3.4": "api nu taṃ anupādāya evaṃ diṭṭhi uppajjeyya—",
  "sn24.19:3.5": "na vātā vāyanti …pe… esikaṭṭhāyiṭṭhitā”ti? ",
  "sn24.19:3.6": "“No hetaṃ, bhante”. ",
  "sn24.19:3.7": "“Iti kho, bhikkhave, dukkhe sati, dukkhaṃ upādāya, dukkhaṃ abhinivissa evaṃ diṭṭhi uppajjati: ",
  "sn24.19:3.8": "‘na vātā vāyanti …pe… esikaṭṭhāyiṭṭhitā’”ti. ",
  "sn24.19:3.9": "“Vedanā … ",
  "sn24.19:3.10": "saññā … ",
  "sn24.19:3.11": "saṅkhārā … ",
  "sn24.19:3.12": "viññāṇaṃ niccaṃ vā aniccaṃ vā”ti? ",
  "sn24.19:3.13": "“Aniccaṃ, bhante” …pe… vipariṇāmadhammaṃ, ",
  "sn24.19:3.14": "api nu taṃ anupādāya evaṃ diṭṭhi uppajjeyya ",
  "sn24.19:3.15": "‘na vātā vāyanti …pe… esikaṭṭhāyiṭṭhitā’”ti? ",
  "sn24.19:3.16": "“No hetaṃ, bhante”. ",
  "sn24.19:3.17": "“Iti kho, bhikkhave, dukkhe sati, dukkhaṃ upādāya, dukkhaṃ abhinivissa evaṃ diṭṭhi uppajjeyya: ",
  "sn24.19:3.18": "‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā, esikaṭṭhāyiṭṭhitā’”ti. ",
  "sn24.19:3.19": "Paṭhamaṃ. "
}