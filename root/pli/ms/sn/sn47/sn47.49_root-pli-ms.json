{
  "sn47.49:0.1": "Saṃyutta Nikāya 47 ",
  "sn47.49:0.2": "5. Amatavagga ",
  "sn47.49:0.3": "49. Vedanāsutta ",
  "sn47.49:1.1": "“Tisso imā, bhikkhave, vedanā. ",
  "sn47.49:1.2": "Katamā tisso? ",
  "sn47.49:1.3": "Sukhā vedanā, dukkhā vedanā, adukkhamasukhā vedanā—",
  "sn47.49:1.4": "imā kho, bhikkhave, tisso vedanā. ",
  "sn47.49:1.5": "Imāsaṃ kho, bhikkhave, tissannaṃ vedanānaṃ pariññāya cattāro satipaṭṭhānā bhāvetabbā. ",
  "sn47.49:2.1": "Katame cattāro? ",
  "sn47.49:2.2": "Idha, bhikkhave, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṃ; ",
  "sn47.49:2.3": "vedanāsu …pe… ",
  "sn47.49:2.4": "citte …pe… ",
  "sn47.49:2.5": "dhammesu dhammānupassī viharati ātāpī sampajāno satimā, vineyya loke abhijjhādomanassaṃ. ",
  "sn47.49:2.6": "Imāsaṃ kho, bhikkhave, tissannaṃ vedanānaṃ pariññāya ime cattāro satipaṭṭhānā bhāvetabbā”ti. ",
  "sn47.49:2.7": "Navamaṃ. "
}