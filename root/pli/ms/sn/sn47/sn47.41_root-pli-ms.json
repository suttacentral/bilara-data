{
  "sn47.41:0.1": "Saṃyutta Nikāya 47 ",
  "sn47.41:0.2": "5. Amatavagga ",
  "sn47.41:0.3": "41. Amatasutta ",
  "sn47.41:1.1": "Sāvatthinidānaṃ. ",
  "sn47.41:1.2": "“Catūsu, bhikkhave, satipaṭṭhānesu suppatiṭṭhitacittā viharatha. ",
  "sn47.41:1.3": "Mā vo amataṃ panassa. ",
  "sn47.41:1.4": "Katamesu catūsu? ",
  "sn47.41:1.5": "Idha, bhikkhave, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṃ; ",
  "sn47.41:1.6": "vedanāsu …pe… ",
  "sn47.41:1.7": "citte …pe… ",
  "sn47.41:1.8": "dhammesu dhammānupassī viharati ātāpī sampajāno satimā, vineyya loke abhijjhādomanassaṃ. ",
  "sn47.41:1.9": "Imesu, bhikkhave, catūsu satipaṭṭhānesu suppatiṭṭhitacittā viharatha. ",
  "sn47.41:1.10": "Mā vo amataṃ panassā”ti. ",
  "sn47.41:1.11": "Paṭhamaṃ. "
}