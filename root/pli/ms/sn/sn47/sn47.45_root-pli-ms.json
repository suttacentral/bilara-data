{
  "sn47.45:0.1": "Saṃyutta Nikāya 47 ",
  "sn47.45:0.2": "5. Amatavagga ",
  "sn47.45:0.3": "45. Kusalarāsisutta ",
  "sn47.45:1.1": "“‘Kusalarāsī’ti, bhikkhave, vadamāno cattāro satipaṭṭhāne sammā vadamāno vadeyya. ",
  "sn47.45:1.2": "Kevalo hāyaṃ, bhikkhave, kusalarāsi, yadidaṃ—cattāro satipaṭṭhānā. ",
  "sn47.45:2.1": "Katame cattāro? ",
  "sn47.45:2.2": "Idha, bhikkhave, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṃ; ",
  "sn47.45:2.3": "vedanāsu …pe… ",
  "sn47.45:2.4": "citte …pe… ",
  "sn47.45:2.5": "dhammesu dhammānupassī viharati ātāpī sampajāno satimā, vineyya loke abhijjhādomanassaṃ. ",
  "sn47.45:2.6": "‘Kusalarāsī’ti, bhikkhave, vadamāno ime cattāro satipaṭṭhāne sammā vadamāno vadeyya. ",
  "sn47.45:2.7": "Kevalo hāyaṃ, bhikkhave, kusalarāsi, yadidaṃ—cattāro satipaṭṭhānā”ti. ",
  "sn47.45:2.8": "Pañcamaṃ. "
}