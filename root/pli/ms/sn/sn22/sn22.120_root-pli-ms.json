{
  "sn22.120:0.1": "Saṃyutta Nikāya 22 ",
  "sn22.120:0.2": "12. Dhammakathikavagga ",
  "sn22.120:0.3": "120. Saṃyojaniyasutta ",
  "sn22.120:1.1": "Sāvatthinidānaṃ. ",
  "sn22.120:1.2": "“Saṃyojaniye ca, bhikkhave, dhamme desessāmi saṃyojanañca. ",
  "sn22.120:1.3": "Taṃ suṇātha. ",
  "sn22.120:1.4": "Katame ca, bhikkhave, saṃyojaniyā dhammā, katamaṃ saṃyojanaṃ? ",
  "sn22.120:1.5": "Rūpaṃ, bhikkhave, saṃyojaniyo dhammo; ",
  "sn22.120:1.6": "yo tattha chandarāgo, taṃ tattha saṃyojanaṃ. ",
  "sn22.120:1.7": "Vedanā …pe… ",
  "sn22.120:1.8": "saññā … ",
  "sn22.120:1.9": "saṅkhārā … ",
  "sn22.120:1.10": "viññāṇaṃ saṃyojaniyo dhammo; ",
  "sn22.120:1.11": "yo tattha chandarāgo, taṃ tattha saṃyojanaṃ. ",
  "sn22.120:1.12": "Ime vuccanti, bhikkhave, saṃyojaniyā dhammā, idaṃ saṃyojanan”ti. ",
  "sn22.120:1.13": "Aṭṭhamaṃ. "
}