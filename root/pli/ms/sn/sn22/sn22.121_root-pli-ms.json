{
  "sn22.121:0.1": "Saṃyutta Nikāya 22 ",
  "sn22.121:0.2": "12. Dhammakathikavagga ",
  "sn22.121:0.3": "121. Upādāniyasutta ",
  "sn22.121:1.1": "Sāvatthinidānaṃ. ",
  "sn22.121:1.2": "“Upādāniye ca, bhikkhave, dhamme desessāmi upādānañca. ",
  "sn22.121:1.3": "Taṃ suṇātha. ",
  "sn22.121:1.4": "Katame ca, bhikkhave, upādāniyā dhammā, katamaṃ upādānaṃ? ",
  "sn22.121:1.5": "Rūpaṃ, bhikkhave, upādāniyo dhammo, ",
  "sn22.121:1.6": "yo tattha chandarāgo, taṃ tattha upādānaṃ. ",
  "sn22.121:1.7": "Vedanā …pe… ",
  "sn22.121:1.8": "saññā … ",
  "sn22.121:1.9": "saṅkhārā … ",
  "sn22.121:1.10": "viññāṇaṃ upādāniyo dhammo; ",
  "sn22.121:1.11": "yo tattha chandarāgo, taṃ tattha upādānaṃ. ",
  "sn22.121:1.12": "Ime vuccanti, bhikkhave, upādāniyā dhammā, idaṃ upādānan”ti. ",
  "sn22.121:1.13": "Navamaṃ. "
}