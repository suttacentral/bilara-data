{
  "sn22.109:0.1": "Saṃyutta Nikāya 22 ",
  "sn22.109:0.2": "11. Antavagga ",
  "sn22.109:0.3": "109. Sotāpannasutta ",
  "sn22.109:1.1": "Sāvatthinidānaṃ. ",
  "sn22.109:1.2": "“Pañcime, bhikkhave, upādānakkhandhā. ",
  "sn22.109:1.3": "Katame pañca? ",
  "sn22.109:1.4": "Seyyathidaṃ—rūpupādānakkhandho …pe… viññāṇupādānakkhandho. ",
  "sn22.109:1.5": "Yato kho, bhikkhave, ariyasāvako imesaṃ pañcannaṃ upādānakkhandhānaṃ samudayañca atthaṅgamañca assādañca ādīnavañca nissaraṇañca yathābhūtaṃ pajānāti. ",
  "sn22.109:1.6": "Ayaṃ vuccati, bhikkhave, ariyasāvako sotāpanno avinipātadhammo niyato sambodhiparāyano”ti. ",
  "sn22.109:1.7": "Sattamaṃ. "
}