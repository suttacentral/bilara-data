{
  "sn23.20:0.1": "Saṃyutta Nikāya 23 ",
  "sn23.20:0.2": "2. Dutiyamāravagga ",
  "sn23.20:0.3": "20. Vayadhammasutta ",
  "sn23.20:1.1": "Sāvatthinidānaṃ. ",
  "sn23.20:1.2": "Ekamantaṃ nisinno kho āyasmā rādho bhagavantaṃ etadavoca: ",
  "sn23.20:1.3": "“‘vayadhammo, vayadhammo’ti, bhante, vuccati. ",
  "sn23.20:1.4": "Katamo nu kho, bhante, vayadhammo”ti? ",
  "sn23.20:1.5": "“Rūpaṃ kho, rādha, vayadhammo, vedanā vayadhammo, saññā vayadhammo, saṅkhārā vayadhammo, viññāṇaṃ vayadhammo. ",
  "sn23.20:1.6": "Evaṃ passaṃ …pe… ",
  "sn23.20:1.7": "nāparaṃ itthattāyāti pajānātī”ti. ",
  "sn23.20:1.8": "Dasamaṃ. "
}