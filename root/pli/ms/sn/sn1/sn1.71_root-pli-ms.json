{
  "sn1.71:0.1": "Saṃyutta Nikāya 1 ",
  "sn1.71:0.2": "8. Chetvāvagga ",
  "sn1.71:0.3": "71. Chetvāsutta ",
  "sn1.71:1.1": "Sāvatthinidānaṃ. ",
  "sn1.71:1.2": "Ekamantaṃ ṭhitā kho sā devatā bhagavantaṃ gāthāya ajjhabhāsi: ",
  "sn1.71:2.1": "“Kiṃsu chetvā sukhaṃ seti, ",
  "sn1.71:2.2": "kiṃsu chetvā na socati; ",
  "sn1.71:2.3": "Kissassu ekadhammassa, ",
  "sn1.71:2.4": "vadhaṃ rocesi gotamā”ti. ",
  "sn1.71:3.1": "“Kodhaṃ chetvā sukhaṃ seti, ",
  "sn1.71:3.2": "kodhaṃ chetvā na socati; ",
  "sn1.71:3.3": "Kodhassa visamūlassa, ",
  "sn1.71:3.4": "madhuraggassa devate; ",
  "sn1.71:3.5": "Vadhaṃ ariyā pasaṃsanti, ",
  "sn1.71:3.6": "tañhi chetvā na socatī”ti. "
}