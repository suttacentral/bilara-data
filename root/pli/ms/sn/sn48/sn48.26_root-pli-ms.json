{
  "sn48.26:0.1": "Saṃyutta Nikāya 48 ",
  "sn48.26:0.2": "3. Chaḷindriyavagga ",
  "sn48.26:0.3": "26. Sotāpannasutta ",
  "sn48.26:1.1": "“Chayimāni, bhikkhave, indriyāni. ",
  "sn48.26:1.2": "Katamāni cha? ",
  "sn48.26:1.3": "Cakkhundriyaṃ …pe… manindriyaṃ. ",
  "sn48.26:1.4": "Yato kho, bhikkhave, ariyasāvako imesaṃ channaṃ indriyānaṃ samudayañca atthaṅgamañca assādañca ādīnavañca nissaraṇañca yathābhūtaṃ pajānāti—",
  "sn48.26:1.5": "ayaṃ vuccati, bhikkhave, ariyasāvako sotāpanno avinipātadhammo niyato sambodhiparāyaṇo”ti. ",
  "sn48.26:1.6": "Chaṭṭhaṃ. "
}