{
  "sn39.16:0.1": "Saṃyutta Nikāya 39 ",
  "sn39.16:0.2": "1. Sāmaṇḍakavagga ",
  "sn39.16:0.3": "16. Dukkarasutta ",
  "sn39.16:1.1": "“Kiṃ nu kho, āvuso sāriputta, imasmiṃ dhammavinaye dukkaran”ti? ",
  "sn39.16:1.2": "“Pabbajjā kho, āvuso, imasmiṃ dhammavinaye dukkarā”ti. ",
  "sn39.16:1.3": "“Pabbajitena panāvuso, kiṃ dukkaran”ti? ",
  "sn39.16:1.4": "“Pabbajitena kho, āvuso, abhirati dukkarā”ti. ",
  "sn39.16:1.5": "“Abhiratena panāvuso, kiṃ dukkaran”ti? ",
  "sn39.16:1.6": "“Abhiratena kho, āvuso, dhammānudhammappaṭipatti dukkarā”ti. ",
  "sn39.16:1.7": "“Kīvaciraṃ panāvuso, dhammānudhammappaṭipanno bhikkhu arahaṃ assā”ti? ",
  "sn39.16:1.8": "“Naciraṃ, āvuso”ti. ",
  "sn39.16:1.9": "Soḷasamaṃ. ",
  "sn39.16:1.10": "(Purimakasadisaṃ uddānaṃ.) ",
  "sn39.16:1.11": "Sāmaṇḍakasaṃyuttaṃ samattaṃ. "
}