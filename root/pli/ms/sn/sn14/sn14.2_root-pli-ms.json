{
  "sn14.2:0.1": "Saṃyutta Nikāya 14 ",
  "sn14.2:0.2": "1. Nānattavagga ",
  "sn14.2:0.3": "2. Phassanānattasutta ",
  "sn14.2:1.1": "Sāvatthiyaṃ viharati. ",
  "sn14.2:1.2": "“Dhātunānattaṃ, bhikkhave, paṭicca uppajjati phassanānattaṃ. ",
  "sn14.2:1.3": "Katamañca, bhikkhave, dhātunānattaṃ? ",
  "sn14.2:1.4": "Cakkhudhātu sotadhātu ghānadhātu jivhādhātu kāyadhātu manodhātu—",
  "sn14.2:1.5": "idaṃ vuccati, bhikkhave, dhātunānattaṃ. ",
  "sn14.2:2.1": "Kathañca, bhikkhave, dhātunānattaṃ paṭicca uppajjati phassanānattaṃ? ",
  "sn14.2:2.2": "Cakkhudhātuṃ, bhikkhave, paṭicca uppajjati cakkhusamphasso. ",
  "sn14.2:2.3": "Sotadhātuṃ paṭicca … ",
  "sn14.2:2.4": "ghānadhātuṃ paṭicca … ",
  "sn14.2:2.5": "jivhādhātuṃ paṭicca … ",
  "sn14.2:2.6": "kāyadhātuṃ paṭicca … ",
  "sn14.2:2.7": "manodhātuṃ paṭicca uppajjati manosamphasso. ",
  "sn14.2:2.8": "Evaṃ kho, bhikkhave, dhātunānattaṃ paṭicca uppajjati phassanānattan”ti. ",
  "sn14.2:2.9": "Dutiyaṃ. "
}