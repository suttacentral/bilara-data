{
  "sn35.12:0.1": "Saṃyutta Nikāya 35 ",
  "sn35.12:0.2": "1. Aniccavagga ",
  "sn35.12:0.3": "12. Bāhirānattātītānāgatasutta ",
  "sn35.12:1.1": "“Rūpā, bhikkhave, anattā atītānāgatā; ",
  "sn35.12:1.2": "ko pana vādo paccuppannānaṃ. ",
  "sn35.12:1.3": "Evaṃ passaṃ, bhikkhave, sutavā ariyasāvako atītesu rūpesu anapekkho hoti; ",
  "sn35.12:1.4": "anāgate rūpe nābhinandati; ",
  "sn35.12:1.5": "paccuppannānaṃ rūpānaṃ nibbidāya virāgāya nirodhāya paṭipanno hoti. ",
  "sn35.12:1.6": "Saddā … ",
  "sn35.12:1.7": "gandhā … ",
  "sn35.12:1.8": "rasā … ",
  "sn35.12:1.9": "phoṭṭhabbā … ",
  "sn35.12:1.10": "dhammā anattā atītānāgatā; ",
  "sn35.12:1.11": "ko pana vādo paccuppannānaṃ. ",
  "sn35.12:1.12": "Evaṃ passaṃ, bhikkhave, sutavā ariyasāvako atītesu dhammesu anapekkho hoti; ",
  "sn35.12:1.13": "anāgate dhamme nābhinandati; ",
  "sn35.12:1.14": "paccuppannānaṃ dhammānaṃ nibbidāya virāgāya nirodhāya paṭipanno hotī”ti. ",
  "sn35.12:1.15": "Dvādasamaṃ. ",
  "sn35.12:1.16": "Aniccavaggo paṭhamo. ",
  "sn35.12:2.1": "Aniccaṃ dukkhaṃ anattā ca, ",
  "sn35.12:2.2": "tayo ajjhattabāhirā; ",
  "sn35.12:2.3": "Yadaniccena tayo vuttā, ",
  "sn35.12:2.4": "te te ajjhattabāhirāti. "
}