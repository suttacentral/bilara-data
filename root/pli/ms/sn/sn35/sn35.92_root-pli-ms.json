{
  "sn35.92:0.1": "Saṃyutta Nikāya 35 ",
  "sn35.92:0.2": "9. Channavagga ",
  "sn35.92:0.3": "92. Paṭhamadvayasutta ",
  "sn35.92:1.1": "“Dvayaṃ vo, bhikkhave, desessāmi. ",
  "sn35.92:1.2": "Taṃ suṇātha. ",
  "sn35.92:1.3": "Kiñca, bhikkhave, dvayaṃ? ",
  "sn35.92:1.4": "Cakkhuñceva rūpā ca, sotañceva saddā ca, ghānañceva gandhā ca, jivhā ceva rasā ca, kāyo ceva phoṭṭhabbā ca, mano ceva dhammā ca—",
  "sn35.92:1.5": "idaṃ vuccati, bhikkhave, dvayaṃ. ",
  "sn35.92:2.1": "Yo, bhikkhave, evaṃ vadeyya: ",
  "sn35.92:2.2": "‘ahametaṃ dvayaṃ paccakkhāya aññaṃ dvayaṃ paññapessāmī’ti, tassa vācāvatthukamevassa. ",
  "sn35.92:2.3": "Puṭṭho ca na sampāyeyya. ",
  "sn35.92:2.4": "Uttariñca vighātaṃ āpajjeyya. ",
  "sn35.92:2.5": "Taṃ kissa hetu? ",
  "sn35.92:2.6": "Yathā taṃ, bhikkhave, avisayasmin”ti. ",
  "sn35.92:2.7": "Navamaṃ. "
}