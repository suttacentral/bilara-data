{
  "sn35.157:0.1": "Saṃyutta Nikāya 35 ",
  "sn35.157:0.2": "16. Nandikkhayavagga ",
  "sn35.157:0.3": "157. Bāhiranandikkhayasutta ",
  "sn35.157:1.1": "“Anicceyeva, bhikkhave, bhikkhu rūpe aniccāti passati, sāssa hoti sammādiṭṭhi. ",
  "sn35.157:1.2": "Sammā passaṃ nibbindati. ",
  "sn35.157:1.3": "Nandikkhayā rāgakkhayo; ",
  "sn35.157:1.4": "rāgakkhayā nandikkhayo. ",
  "sn35.157:1.5": "Nandirāgakkhayā cittaṃ suvimuttanti vuccati. ",
  "sn35.157:1.6": "Anicceyeva, bhikkhave, bhikkhu sadde … ",
  "sn35.157:1.7": "gandhe … ",
  "sn35.157:1.8": "rase … ",
  "sn35.157:1.9": "phoṭṭhabbe … ",
  "sn35.157:1.10": "dhamme aniccāti passati, sāssa hoti sammādiṭṭhi. ",
  "sn35.157:1.11": "Sammā passaṃ nibbindati. ",
  "sn35.157:1.12": "Nandikkhayā rāgakkhayo; ",
  "sn35.157:1.13": "rāgakkhayā nandikkhayo. ",
  "sn35.157:1.14": "Nandirāgakkhayā cittaṃ suvimuttanti vuccatī”ti. ",
  "sn35.157:1.15": "Dutiyaṃ. "
}