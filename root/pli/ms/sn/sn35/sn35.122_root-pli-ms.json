{
  "sn35.122:0.1": "Saṃyutta Nikāya 35 ",
  "sn35.122:0.2": "12. Lokakāmaguṇavagga ",
  "sn35.122:0.3": "122. Saṃyojaniyadhammasutta ",
  "sn35.122:1.1": "“Saṃyojaniye ca, bhikkhave, dhamme desessāmi saṃyojanañca. ",
  "sn35.122:1.2": "Taṃ suṇātha. ",
  "sn35.122:1.3": "Katame ca, bhikkhave, saṃyojaniyā dhammā, katamañca saṃyojanaṃ? ",
  "sn35.122:1.4": "Santi, bhikkhave, cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā. ",
  "sn35.122:1.5": "Ime vuccanti, bhikkhave, saṃyojaniyā dhammā. ",
  "sn35.122:1.6": "Yo tattha chandarāgo, taṃ tattha saṃyojanaṃ …pe… ",
  "sn35.122:1.7": "santi, bhikkhave, jivhāviññeyyā rasā …pe… ",
  "sn35.122:1.8": "santi, bhikkhave, manoviññeyyā dhammā iṭṭhā kantā manāpā piyarūpā kāmūpasaṃhitā rajanīyā. ",
  "sn35.122:1.9": "Ime vuccanti, bhikkhave, saṃyojaniyā dhammā. ",
  "sn35.122:1.10": "Yo tattha chandarāgo taṃ tattha saṃyojanan”ti. ",
  "sn35.122:1.11": "Navamaṃ. "
}