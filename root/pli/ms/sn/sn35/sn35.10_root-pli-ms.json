{
  "sn35.10:0.1": "Saṃyutta Nikāya 35 ",
  "sn35.10:0.2": "1. Aniccavagga ",
  "sn35.10:0.3": "10. Bāhirāniccātītānāgatasutta ",
  "sn35.10:1.1": "“Rūpā, bhikkhave, aniccā atītānāgatā; ",
  "sn35.10:1.2": "ko pana vādo paccuppannānaṃ. ",
  "sn35.10:1.3": "Evaṃ passaṃ, bhikkhave, sutavā ariyasāvako atītesu rūpesu anapekkho hoti; ",
  "sn35.10:1.4": "anāgate rūpe nābhinandati; ",
  "sn35.10:1.5": "paccuppannānaṃ rūpānaṃ nibbidāya virāgāya nirodhāya paṭipanno hoti. ",
  "sn35.10:1.6": "Saddā … ",
  "sn35.10:1.7": "gandhā … ",
  "sn35.10:1.8": "rasā … ",
  "sn35.10:1.9": "phoṭṭhabbā … ",
  "sn35.10:1.10": "dhammā aniccā atītānāgatā; ",
  "sn35.10:1.11": "ko pana vādo paccuppannānaṃ. ",
  "sn35.10:1.12": "Evaṃ passaṃ, bhikkhave, sutavā ariyasāvako atītesu dhammesu anapekkho hoti; ",
  "sn35.10:1.13": "anāgate dhamme nābhinandati; ",
  "sn35.10:1.14": "paccuppannānaṃ dhammānaṃ nibbidāya virāgāya nirodhāya paṭipanno hotī”ti. ",
  "sn35.10:1.15": "Dasamaṃ. "
}