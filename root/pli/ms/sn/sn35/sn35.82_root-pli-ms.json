{
  "sn35.82:0.1": "Saṃyutta Nikāya 35 ",
  "sn35.82:0.2": "8. Gilānavagga ",
  "sn35.82:0.3": "82. Lokapañhāsutta ",
  "sn35.82:1.1": "Atha kho aññataro bhikkhu yena bhagavā …pe… ekamantaṃ nisinno kho so bhikkhu bhagavantaṃ etadavoca: ",
  "sn35.82:2.1": "“‘Loko, loko’ti, bhante, vuccati. ",
  "sn35.82:2.2": "Kittāvatā nu kho, bhante, lokoti vuccatī”ti? ",
  "sn35.82:2.3": "“‘Lujjatī’ti kho, bhikkhu, tasmā lokoti vuccati. ",
  "sn35.82:2.4": "Kiñca lujjati? ",
  "sn35.82:2.5": "Cakkhu kho, bhikkhu, lujjati. ",
  "sn35.82:2.6": "Rūpā lujjanti, cakkhuviññāṇaṃ lujjati, cakkhusamphasso lujjati, yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi lujjati …pe… ",
  "sn35.82:2.7": "jivhā lujjati …pe… ",
  "sn35.82:2.8": "mano lujjati, dhammā lujjanti, manoviññāṇaṃ lujjati, manosamphasso lujjati, yampidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi lujjati. ",
  "sn35.82:2.9": "Lujjatīti kho, bhikkhu, tasmā lokoti vuccatī”ti. ",
  "sn35.82:2.10": "Navamaṃ. "
}