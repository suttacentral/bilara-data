{
  "pli-tv-bi-vb-pc92:0.1": "Pācittiyā 92: Theravāda Vinaya",
  "pli-tv-bi-vb-pc92:0.2": "2. Bhikkhunivibhaṅga",
  "pli-tv-bi-vb-pc92:0.3": "2.4. Pācittiyakaṇḍa",
  "pli-tv-bi-vb-pc92:0.4": "2.4.9 Chattupāhanavagga",
  "pli-tv-bi-vb-pc92:0.5": "2.4.9.9 Sāmaṇerīummaddāpanasikkhāpada",
  "pli-tv-bi-vb-pc92:1.1": "Tena samayena buddho bhagavā sāvatthiyaṃ viharati jetavane anāthapiṇḍikassa ārāme.",
  "pli-tv-bi-vb-pc92:1.2": "Tena kho pana samayena bhikkhuniyo sāmaṇeriyā ummaddāpentipi parimaddāpentipi.",
  "pli-tv-bi-vb-pc92:1.3": "Manussā vihāracārikaṃ āhiṇḍantā passitvā ujjhāyanti khiyyanti vipācenti—",
  "pli-tv-bi-vb-pc92:1.4": "“kathañhi nāma bhikkhuniyo sāmaṇeriyā ummaddāpessantipi parimaddāpessantipi, seyyathāpi gihiniyo kāmabhoginiyo”ti.",
  "pli-tv-bi-vb-pc92:1.5": "Assosuṃ kho bhikkhuniyo tesaṃ manussānaṃ ujjhāyantānaṃ khiyyantānaṃ vipācentānaṃ.",
  "pli-tv-bi-vb-pc92:1.6": "Yā tā bhikkhuniyo appicchā …pe… tā ujjhāyanti khiyyanti vipācenti—",
  "pli-tv-bi-vb-pc92:1.7": "“kathañhi nāma bhikkhuniyo sāmaṇeriyā ummaddāpessantipi parimaddāpessantipī”ti …pe…",
  "pli-tv-bi-vb-pc92:1.8": "“saccaṃ kira, bhikkhave, bhikkhuniyo sāmaṇeriyā ummaddāpentipi parimaddāpentipī”ti?",
  "pli-tv-bi-vb-pc92:1.9": "“Saccaṃ, bhagavā”ti.",
  "pli-tv-bi-vb-pc92:1.10": "Vigarahi buddho bhagavā …pe…",
  "pli-tv-bi-vb-pc92:1.11": "kathañhi nāma, bhikkhave, bhikkhuniyo sāmaṇeriyā ummaddāpessantipi parimaddāpessantipi.",
  "pli-tv-bi-vb-pc92:1.12": "Netaṃ, bhikkhave, appasannānaṃ vā pasādāya …pe…",
  "pli-tv-bi-vb-pc92:1.13": "evañca pana, bhikkhave, bhikkhuniyo imaṃ sikkhāpadaṃ uddisantu—",
  "pli-tv-bi-vb-pc92:1.14": "“Yā pana bhikkhunī sāmaṇeriyā ummaddāpeyya vā parimaddāpeyya vā, pācittiyan”ti.",
  "pli-tv-bi-vb-pc92:2.1.1": "Yā panāti",
  "pli-tv-bi-vb-pc92:2.1.2": "yā yādisā …pe…",
  "pli-tv-bi-vb-pc92:2.1.3": "bhikkhunīti",
  "pli-tv-bi-vb-pc92:2.1.4": "…pe… ayaṃ imasmiṃ atthe adhippetā bhikkhunīti.",
  "pli-tv-bi-vb-pc92:2.1.5": "Sāmaṇerī nāma",
  "pli-tv-bi-vb-pc92:2.1.6": "dasasikkhāpadikā.",
  "pli-tv-bi-vb-pc92:2.1.7": "Ummaddāpeyya vāti",
  "pli-tv-bi-vb-pc92:2.1.8": "ummaddāpeti, āpatti pācittiyassa.",
  "pli-tv-bi-vb-pc92:2.1.9": "Parimaddāpeyya vāti",
  "pli-tv-bi-vb-pc92:2.1.10": "sambāhāpeti, āpatti pācittiyassa.",
  "pli-tv-bi-vb-pc92:2.1.11": "Anāpatti—",
  "pli-tv-bi-vb-pc92:2.1.12": "gilānāya,",
  "pli-tv-bi-vb-pc92:2.1.13": "āpadāsu,",
  "pli-tv-bi-vb-pc92:2.1.14": "ummattikāya,",
  "pli-tv-bi-vb-pc92:2.1.15": "ādikammikāyāti.",
  "pli-tv-bi-vb-pc92:2.1.16": "Aṭṭhama-navama-dasamasikkhāpadāni niṭṭhitāni."
}