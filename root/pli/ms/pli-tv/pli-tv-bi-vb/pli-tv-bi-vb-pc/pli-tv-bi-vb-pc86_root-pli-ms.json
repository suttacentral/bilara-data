{
  "pli-tv-bi-vb-pc86:0.1": "Theravāda Vinaya",
  "pli-tv-bi-vb-pc86:0.2": "Bhikkhunivibhaṅga",
  "pli-tv-bi-vb-pc86:0.3": "Pācittiyakaṇḍa",
  "pli-tv-bi-vb-pc86:0.4": "Chattupāhanavagga",
  "pli-tv-bi-vb-pc86:0.5": "86. Saṅghāṇisikkhāpada",
  "pli-tv-bi-vb-pc86:1.1": "Tena samayena buddho bhagavā sāvatthiyaṃ viharati jetavane anāthapiṇḍikassa ārāme.",
  "pli-tv-bi-vb-pc86:1.2": "Tena kho pana samayena aññatarā bhikkhunī aññatarissā itthiyā kulūpikā hoti.",
  "pli-tv-bi-vb-pc86:1.3": "Atha kho sā itthī taṃ bhikkhuniṃ etadavoca—",
  "pli-tv-bi-vb-pc86:1.4": "“handāyye, imaṃ saṅghāṇiṃ amukāya nāma itthiyā dehī”ti.",
  "pli-tv-bi-vb-pc86:1.5": "Atha kho sā bhikkhunī—",
  "pli-tv-bi-vb-pc86:1.6": "“sacāhaṃ pattena ādāya gacchāmi vissaro me bhavissatī”ti paṭimuñcitvā agamāsi.",
  "pli-tv-bi-vb-pc86:1.7": "Tassā rathikāya suttake chinne vippakiriyiṃsu.",
  "pli-tv-bi-vb-pc86:1.8": "Manussā ujjhāyanti khiyyanti vipācenti—",
  "pli-tv-bi-vb-pc86:1.9": "“kathañhi nāma bhikkhuniyo saṅghāṇiṃ dhāressanti, seyyathāpi gihiniyo kāmabhoginiyo”ti.",
  "pli-tv-bi-vb-pc86:1.10": "Assosuṃ kho bhikkhuniyo tesaṃ manussānaṃ ujjhāyantānaṃ khiyyantānaṃ vipācentānaṃ.",
  "pli-tv-bi-vb-pc86:1.11": "Yā tā bhikkhuniyo appicchā …pe… tā ujjhāyanti khiyyanti vipācenti—",
  "pli-tv-bi-vb-pc86:1.12": "“kathañhi nāma bhikkhunī saṅghāṇiṃ dhāressatī”ti …pe…",
  "pli-tv-bi-vb-pc86:1.13": "“saccaṃ kira, bhikkhave, bhikkhunī saṅghāṇiṃ dhāretī”ti?",
  "pli-tv-bi-vb-pc86:1.14": "“Saccaṃ, bhagavā”ti.",
  "pli-tv-bi-vb-pc86:1.15": "Vigarahi buddho bhagavā …pe…",
  "pli-tv-bi-vb-pc86:1.16": "kathañhi nāma, bhikkhave, bhikkhunī saṅghāṇiṃ dhāressati.",
  "pli-tv-bi-vb-pc86:1.17": "Netaṃ, bhikkhave, appasannānaṃ vā pasādāya …pe…",
  "pli-tv-bi-vb-pc86:1.18": "evañca pana, bhikkhave, bhikkhuniyo imaṃ sikkhāpadaṃ uddisantu—",
  "pli-tv-bi-vb-pc86:1.19": "“Yā pana bhikkhunī saṅghāṇiṃ dhāreyya, pācittiyan”ti.",
  "pli-tv-bi-vb-pc86:2.1.1": "Yā panāti",
  "pli-tv-bi-vb-pc86:2.1.2": "yā yādisā …pe…",
  "pli-tv-bi-vb-pc86:2.1.3": "bhikkhunīti",
  "pli-tv-bi-vb-pc86:2.1.4": "…pe… ayaṃ imasmiṃ atthe adhippetā bhikkhunīti.",
  "pli-tv-bi-vb-pc86:2.1.5": "Saṅghāṇi nāma",
  "pli-tv-bi-vb-pc86:2.1.6": "yā kāci kaṭūpagā.",
  "pli-tv-bi-vb-pc86:2.1.7": "Dhāreyyāti",
  "pli-tv-bi-vb-pc86:2.1.8": "sakimpi dhāreti, āpatti pācittiyassa.",
  "pli-tv-bi-vb-pc86:2.2.1": "Anāpatti—",
  "pli-tv-bi-vb-pc86:2.2.2": "ābādhappaccayā,",
  "pli-tv-bi-vb-pc86:2.2.3": "kaṭisuttakaṃ dhāreti,",
  "pli-tv-bi-vb-pc86:2.2.4": "ummattikāya,",
  "pli-tv-bi-vb-pc86:2.2.5": "ādikammikāyāti.",
  "pli-tv-bi-vb-pc86:2.2.6": "Tatiyasikkhāpadaṃ niṭṭhitaṃ."
}