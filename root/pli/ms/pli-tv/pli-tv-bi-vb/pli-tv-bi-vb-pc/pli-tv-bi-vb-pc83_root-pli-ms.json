{
  "pli-tv-bi-vb-pc83:0.1": "Theravāda Vinaya",
  "pli-tv-bi-vb-pc83:0.2": "Bhikkhunivibhaṅga",
  "pli-tv-bi-vb-pc83:0.3": "Pācittiyakaṇḍa",
  "pli-tv-bi-vb-pc83:0.4": "Kumāribhūtavagga",
  "pli-tv-bi-vb-pc83:0.5": "83. Ekavassasikkhāpada",
  "pli-tv-bi-vb-pc83:1.1": "Tena samayena buddho bhagavā sāvatthiyaṃ viharati jetavane anāthapiṇḍikassa ārāme.",
  "pli-tv-bi-vb-pc83:1.2": "Tena kho pana samayena bhikkhuniyo ekaṃ vassaṃ dve vuṭṭhāpenti.",
  "pli-tv-bi-vb-pc83:1.3": "Upassayo tatheva na sammati.",
  "pli-tv-bi-vb-pc83:1.4": "Manussā tatheva ujjhāyanti khiyyanti vipācenti—",
  "pli-tv-bi-vb-pc83:1.5": "“kathañhi nāma bhikkhuniyo ekaṃ vassaṃ dve vuṭṭhāpessanti.",
  "pli-tv-bi-vb-pc83:1.6": "Upassayo tatheva na sammatī”ti.",
  "pli-tv-bi-vb-pc83:1.7": "Assosuṃ kho bhikkhuniyo tesaṃ manussānaṃ ujjhāyantānaṃ khiyyantānaṃ vipācentānaṃ.",
  "pli-tv-bi-vb-pc83:1.8": "Yā tā bhikkhuniyo appicchā …pe… tā ujjhāyanti khiyyanti vipācenti—",
  "pli-tv-bi-vb-pc83:1.9": "“kathañhi nāma bhikkhuniyo ekaṃ vassaṃ dve vuṭṭhāpessantī”ti …pe…",
  "pli-tv-bi-vb-pc83:1.10": "“saccaṃ kira, bhikkhave, bhikkhuniyo ekaṃ vassaṃ dve vuṭṭhāpentī”ti?",
  "pli-tv-bi-vb-pc83:1.11": "“Saccaṃ, bhagavā”ti.",
  "pli-tv-bi-vb-pc83:1.12": "Vigarahi buddho bhagavā …pe…",
  "pli-tv-bi-vb-pc83:1.13": "kathañhi nāma, bhikkhave, bhikkhuniyo ekaṃ vassaṃ dve vuṭṭhāpessanti.",
  "pli-tv-bi-vb-pc83:1.14": "Netaṃ, bhikkhave, appasannānaṃ vā pasādāya …pe…",
  "pli-tv-bi-vb-pc83:1.15": "evañca pana, bhikkhave, bhikkhuniyo imaṃ sikkhāpadaṃ uddisantu—",
  "pli-tv-bi-vb-pc83:1.16": "“Yā pana bhikkhunī ekaṃ vassaṃ dve vuṭṭhāpeyya, pācittiyan”ti.",
  "pli-tv-bi-vb-pc83:2.1.1": "Yā panāti",
  "pli-tv-bi-vb-pc83:2.1.2": "yā yādisā …pe…",
  "pli-tv-bi-vb-pc83:2.1.3": "bhikkhunīti",
  "pli-tv-bi-vb-pc83:2.1.4": "…pe… ayaṃ imasmiṃ atthe adhippetā bhikkhunīti.",
  "pli-tv-bi-vb-pc83:2.1.5": "Ekaṃ vassanti",
  "pli-tv-bi-vb-pc83:2.1.6": "ekaṃ saṃvaccharaṃ.",
  "pli-tv-bi-vb-pc83:2.1.7": "Dve vuṭṭhāpeyyāti",
  "pli-tv-bi-vb-pc83:2.1.8": "dve upasampādeyya.",
  "pli-tv-bi-vb-pc83:2.1.9": "“Dve vuṭṭhāpessāmī”ti gaṇaṃ vā ācariniṃ vā pattaṃ vā cīvaraṃ vā pariyesati, sīmaṃ vā sammannati, āpatti dukkaṭassa.",
  "pli-tv-bi-vb-pc83:2.1.10": "Ñattiyā dukkaṭaṃ.",
  "pli-tv-bi-vb-pc83:2.1.11": "Dvīhi kammavācāhi dukkaṭā.",
  "pli-tv-bi-vb-pc83:2.1.12": "Kammavācāpariyosāne upajjhāyāya āpatti pācittiyassa.",
  "pli-tv-bi-vb-pc83:2.1.13": "Gaṇassa ca ācariniyā ca āpatti dukkaṭassa.",
  "pli-tv-bi-vb-pc83:2.2.1": "Anāpatti—",
  "pli-tv-bi-vb-pc83:2.2.2": "ekantarikaṃ ekaṃ vuṭṭhāpeti,",
  "pli-tv-bi-vb-pc83:2.2.3": "ummattikāya,",
  "pli-tv-bi-vb-pc83:2.2.4": "ādikammikāyāti.",
  "pli-tv-bi-vb-pc83:2.2.5": "Terasamasikkhāpadaṃ niṭṭhitaṃ.",
  "pli-tv-bi-vb-pc83:2.2.6": "Kumāribhūtavaggo aṭṭhamo."
}