{
  "pli-tv-bi-vb-pc21:0.1": "Theravāda Vinaya",
  "pli-tv-bi-vb-pc21:0.2": "Bhikkhunivibhaṅga",
  "pli-tv-bi-vb-pc21:0.3": "Pācittiyakaṇḍa",
  "pli-tv-bi-vb-pc21:0.4": "Naggavagga",
  "pli-tv-bi-vb-pc21:0.5": "21. Naggasikkhāpada",
  "pli-tv-bi-vb-pc21:1.1": "Tena samayena buddho bhagavā sāvatthiyaṃ viharati jetavane anāthapiṇḍikassa ārāme.",
  "pli-tv-bi-vb-pc21:1.2": "Tena kho pana samayena sambahulā bhikkhuniyo aciravatiyā nadiyā vesiyāhi saddhiṃ naggā ekatitthe nahāyanti.",
  "pli-tv-bi-vb-pc21:1.3": "Vesiyā tā bhikkhuniyo uppaṇḍesuṃ—",
  "pli-tv-bi-vb-pc21:1.4": "“kiṃ nu kho nāma tumhākaṃ, ayye, daharānaṃ brahmacariyaṃ ciṇṇena, nanu nāma kāmā paribhuñjitabbā.",
  "pli-tv-bi-vb-pc21:1.5": "Yadā jiṇṇā bhavissatha tadā brahmacariyaṃ carissatha.",
  "pli-tv-bi-vb-pc21:1.6": "Evaṃ tumhākaṃ ubho atthā pariggahitā bhavissantī”ti.",
  "pli-tv-bi-vb-pc21:1.7": "Bhikkhuniyo vesiyāhi uppaṇḍiyamānā maṅkū ahesuṃ.",
  "pli-tv-bi-vb-pc21:1.8": "Atha kho tā bhikkhuniyo upassayaṃ gantvā bhikkhunīnaṃ etamatthaṃ ārocesuṃ.",
  "pli-tv-bi-vb-pc21:1.9": "Bhikkhuniyo bhikkhūnaṃ etamatthaṃ ārocesuṃ.",
  "pli-tv-bi-vb-pc21:1.10": "Bhikkhū bhagavato etamatthaṃ ārocesuṃ.",
  "pli-tv-bi-vb-pc21:1.11": "Atha kho bhagavā etasmiṃ nidāne etasmiṃ pakaraṇe dhammiṃ kathaṃ katvā bhikkhū āmantesi—",
  "pli-tv-bi-vb-pc21:1.12": "“tena hi, bhikkhave, bhikkhunīnaṃ sikkhāpadaṃ paññapessāmi dasa atthavase paṭicca—",
  "pli-tv-bi-vb-pc21:1.13": "saṃghasuṭṭhutāya …pe…",
  "pli-tv-bi-vb-pc21:1.14": "vinayānuggahāya.",
  "pli-tv-bi-vb-pc21:1.15": "Evañca pana, bhikkhave, bhikkhuniyo imaṃ sikkhāpadaṃ uddisantu—",
  "pli-tv-bi-vb-pc21:1.16": "“Yā pana bhikkhunī naggā nahāyeyya, pācittiyan”ti.",
  "pli-tv-bi-vb-pc21:2.1.1": "Yā panāti",
  "pli-tv-bi-vb-pc21:2.1.2": "yā yādisā …pe…",
  "pli-tv-bi-vb-pc21:2.1.3": "bhikkhunīti",
  "pli-tv-bi-vb-pc21:2.1.4": "…pe… ayaṃ imasmiṃ atthe adhippetā bhikkhunīti.",
  "pli-tv-bi-vb-pc21:2.1.5": "Naggā nahāyeyyāti",
  "pli-tv-bi-vb-pc21:2.1.6": "anivatthā vā apārutā vā nahāyati, payoge dukkaṭaṃ.",
  "pli-tv-bi-vb-pc21:2.1.7": "Nahānapariyosāne āpatti pācittiyassa.",
  "pli-tv-bi-vb-pc21:2.2.1": "Anāpatti—",
  "pli-tv-bi-vb-pc21:2.2.2": "acchinnacīvarikāya vā naṭṭhacīvarikāya vā,",
  "pli-tv-bi-vb-pc21:2.2.3": "āpadāsu,",
  "pli-tv-bi-vb-pc21:2.2.4": "ummattikāya,",
  "pli-tv-bi-vb-pc21:2.2.5": "ādikammikāyāti.",
  "pli-tv-bi-vb-pc21:2.2.6": "Paṭhamasikkhāpadaṃ niṭṭhitaṃ."
}