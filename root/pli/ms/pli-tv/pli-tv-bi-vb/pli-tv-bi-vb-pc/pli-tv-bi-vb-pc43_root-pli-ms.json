{
  "pli-tv-bi-vb-pc43:0.1": "Theravāda Vinaya",
  "pli-tv-bi-vb-pc43:0.2": "Bhikkhunivibhaṅga",
  "pli-tv-bi-vb-pc43:0.3": "Pācittiyakaṇḍa",
  "pli-tv-bi-vb-pc43:0.4": "Cittāgāravagga",
  "pli-tv-bi-vb-pc43:0.5": "43. Suttakantanasikkhāpada",
  "pli-tv-bi-vb-pc43:1.1": "Tena samayena buddho bhagavā sāvatthiyaṃ viharati jetavane anāthapiṇḍikassa ārāme.",
  "pli-tv-bi-vb-pc43:1.2": "Tena kho pana samayena chabbaggiyā bhikkhuniyo suttaṃ kantanti.",
  "pli-tv-bi-vb-pc43:1.3": "Manussā vihāracārikaṃ āhiṇḍantā passitvā ujjhāyanti khiyyanti vipācenti—",
  "pli-tv-bi-vb-pc43:1.4": "“kathañhi nāma bhikkhuniyo suttaṃ kantissanti, seyyathāpi gihiniyo kāmabhoginiyo”ti.",
  "pli-tv-bi-vb-pc43:1.5": "Assosuṃ kho bhikkhuniyo tesaṃ manussānaṃ ujjhāyantānaṃ khiyyantānaṃ vipācentānaṃ.",
  "pli-tv-bi-vb-pc43:1.6": "Yā tā bhikkhuniyo appicchā …pe… tā ujjhāyanti khiyyanti vipācenti—",
  "pli-tv-bi-vb-pc43:1.7": "“kathañhi nāma chabbaggiyā bhikkhuniyo suttaṃ kantissantī”ti …pe…",
  "pli-tv-bi-vb-pc43:1.8": "“saccaṃ kira, bhikkhave, chabbaggiyā bhikkhuniyo suttaṃ kantantī”ti?",
  "pli-tv-bi-vb-pc43:1.9": "“Saccaṃ, bhagavā”ti.",
  "pli-tv-bi-vb-pc43:1.10": "Vigarahi buddho bhagavā …pe…",
  "pli-tv-bi-vb-pc43:1.11": "kathañhi nāma, bhikkhave, chabbaggiyā bhikkhuniyo suttaṃ kantissanti.",
  "pli-tv-bi-vb-pc43:1.12": "Netaṃ, bhikkhave, appasannānaṃ vā pasādāya …pe…",
  "pli-tv-bi-vb-pc43:1.13": "evañca pana, bhikkhave, bhikkhuniyo imaṃ sikkhāpadaṃ uddisantu—",
  "pli-tv-bi-vb-pc43:1.14": "“Yā pana bhikkhunī suttaṃ kanteyya, pācittiyan”ti.",
  "pli-tv-bi-vb-pc43:2.1.1": "Yā panāti",
  "pli-tv-bi-vb-pc43:2.1.2": "yā yādisā …pe…",
  "pli-tv-bi-vb-pc43:2.1.3": "bhikkhunīti",
  "pli-tv-bi-vb-pc43:2.1.4": "…pe… ayaṃ imasmiṃ atthe adhippetā bhikkhunīti.",
  "pli-tv-bi-vb-pc43:2.1.5": "Suttaṃ nāma",
  "pli-tv-bi-vb-pc43:2.1.6": "cha suttāni—",
  "pli-tv-bi-vb-pc43:2.1.7": "khomaṃ, kappāsikaṃ, koseyyaṃ, kambalaṃ, sāṇaṃ, bhaṅgaṃ.",
  "pli-tv-bi-vb-pc43:2.1.8": "Kanteyyāti",
  "pli-tv-bi-vb-pc43:2.1.9": "sayaṃ kantati, payoge dukkaṭaṃ.",
  "pli-tv-bi-vb-pc43:2.1.10": "Ujjavujjave āpatti pācittiyassa.",
  "pli-tv-bi-vb-pc43:2.2.1": "Anāpatti—",
  "pli-tv-bi-vb-pc43:2.2.2": "kantitasuttaṃ kantati,",
  "pli-tv-bi-vb-pc43:2.2.3": "ummattikāya,",
  "pli-tv-bi-vb-pc43:2.2.4": "ādikammikāyāti.",
  "pli-tv-bi-vb-pc43:2.2.5": "Tatiyasikkhāpadaṃ niṭṭhitaṃ."
}