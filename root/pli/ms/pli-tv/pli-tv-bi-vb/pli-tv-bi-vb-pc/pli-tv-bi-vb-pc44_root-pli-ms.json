{
  "pli-tv-bi-vb-pc44:0.1": "Theravāda Vinaya",
  "pli-tv-bi-vb-pc44:0.2": "Bhikkhunivibhaṅga",
  "pli-tv-bi-vb-pc44:0.3": "Pācittiyakaṇḍa",
  "pli-tv-bi-vb-pc44:0.4": "Cittāgāravagga",
  "pli-tv-bi-vb-pc44:0.5": "44. Gihiveyyāvaccasikkhāpada",
  "pli-tv-bi-vb-pc44:1.1": "Tena samayena buddho bhagavā sāvatthiyaṃ viharati jetavane anāthapiṇḍikassa ārāme.",
  "pli-tv-bi-vb-pc44:1.2": "Tena kho pana samayena bhikkhuniyo gihiveyyāvaccaṃ karonti.",
  "pli-tv-bi-vb-pc44:1.3": "Yā tā bhikkhuniyo appicchā …pe… tā ujjhāyanti khiyyanti vipācenti—",
  "pli-tv-bi-vb-pc44:1.4": "“kathañhi nāma bhikkhuniyo gihiveyyāvaccaṃ karissantī”ti …pe…",
  "pli-tv-bi-vb-pc44:1.5": "“saccaṃ kira, bhikkhave, bhikkhuniyo gihiveyyāvaccaṃ karontī”ti?",
  "pli-tv-bi-vb-pc44:1.6": "“Saccaṃ, bhagavā”ti.",
  "pli-tv-bi-vb-pc44:1.7": "Vigarahi buddho bhagavā …pe…",
  "pli-tv-bi-vb-pc44:1.8": "kathañhi nāma, bhikkhave, bhikkhuniyo gihiveyyāvaccaṃ karissanti.",
  "pli-tv-bi-vb-pc44:1.9": "Netaṃ, bhikkhave, appasannānaṃ vā pasādāya …pe…",
  "pli-tv-bi-vb-pc44:1.10": "evañca pana, bhikkhave, bhikkhuniyo imaṃ sikkhāpadaṃ uddisantu—",
  "pli-tv-bi-vb-pc44:1.11": "“Yā pana bhikkhunī gihiveyyāvaccaṃ kareyya, pācittiyan”ti.",
  "pli-tv-bi-vb-pc44:2.1.1": "Yā panāti",
  "pli-tv-bi-vb-pc44:2.1.2": "yā yādisā …pe…",
  "pli-tv-bi-vb-pc44:2.1.3": "bhikkhunīti",
  "pli-tv-bi-vb-pc44:2.1.4": "…pe… ayaṃ imasmiṃ atthe adhippetā bhikkhunīti.",
  "pli-tv-bi-vb-pc44:2.1.5": "Gihiveyyāvaccaṃ nāma",
  "pli-tv-bi-vb-pc44:2.1.6": "agārikassa yāguṃ vā bhattaṃ vā khādanīyaṃ vā pacati, sāṭakaṃ vā veṭhanaṃ vā dhovati, āpatti pācittiyassa.",
  "pli-tv-bi-vb-pc44:2.2.1": "Anāpatti—",
  "pli-tv-bi-vb-pc44:2.2.2": "yāgupāne,",
  "pli-tv-bi-vb-pc44:2.2.3": "saṃghabhatte,",
  "pli-tv-bi-vb-pc44:2.2.4": "cetiyapūjāya,",
  "pli-tv-bi-vb-pc44:2.2.5": "attano veyyāvaccakarassa yāguṃ vā bhattaṃ vā khādanīyaṃ vā pacati, sāṭakaṃ vā veṭhanaṃ vā dhovati,",
  "pli-tv-bi-vb-pc44:2.2.6": "ummattikāya,",
  "pli-tv-bi-vb-pc44:2.2.7": "ādikammikāyāti.",
  "pli-tv-bi-vb-pc44:2.2.8": "Catutthasikkhāpadaṃ niṭṭhitaṃ."
}