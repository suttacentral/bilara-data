{
  "pli-tv-bi-vb-pc57:0.1": "Theravāda Vinaya",
  "pli-tv-bi-vb-pc57:0.2": "Bhikkhunivibhaṅga",
  "pli-tv-bi-vb-pc57:0.3": "Pācittiyakaṇḍa",
  "pli-tv-bi-vb-pc57:0.4": "Ārāmavagga",
  "pli-tv-bi-vb-pc57:0.5": "57. Apavāraṇāsikkhāpada",
  "pli-tv-bi-vb-pc57:1.1": "Tena samayena buddho bhagavā sāvatthiyaṃ viharati jetavane anāthapiṇḍikassa ārāme.",
  "pli-tv-bi-vb-pc57:1.2": "Tena kho pana samayena sambahulā bhikkhuniyo gāmakāvāse vassaṃvuṭṭhā sāvatthiṃ agamaṃsu.",
  "pli-tv-bi-vb-pc57:1.3": "Bhikkhuniyo tā bhikkhuniyo etadavocuṃ—",
  "pli-tv-bi-vb-pc57:1.4": "“katthāyyāyo vassaṃvuṭṭhā;",
  "pli-tv-bi-vb-pc57:1.5": "kattha bhikkhusaṃgho pavārito”ti?",
  "pli-tv-bi-vb-pc57:1.6": "“Na mayaṃ, ayye, bhikkhusaṃghaṃ pavāremā”ti.",
  "pli-tv-bi-vb-pc57:1.7": "Yā tā bhikkhuniyo appicchā …pe… tā ujjhāyanti khiyyanti vipācenti—",
  "pli-tv-bi-vb-pc57:1.8": "“kathañhi nāma bhikkhuniyo vassaṃvuṭṭhā bhikkhusaṃghaṃ na pavāressantī”ti …pe…",
  "pli-tv-bi-vb-pc57:1.9": "“saccaṃ kira, bhikkhave, bhikkhuniyo vassaṃvuṭṭhā bhikkhusaṃghaṃ na pavārentī”ti?",
  "pli-tv-bi-vb-pc57:1.10": "“Saccaṃ, bhagavā”ti.",
  "pli-tv-bi-vb-pc57:1.11": "Vigarahi buddho bhagavā …pe…",
  "pli-tv-bi-vb-pc57:1.12": "kathañhi nāma, bhikkhave, bhikkhuniyo vassaṃvuṭṭhā bhikkhusaṃghaṃ na pavāressanti.",
  "pli-tv-bi-vb-pc57:1.13": "Netaṃ, bhikkhave, appasannānaṃ vā pasādāya …pe…",
  "pli-tv-bi-vb-pc57:1.14": "evañca pana, bhikkhave, bhikkhuniyo imaṃ sikkhāpadaṃ uddisantu—",
  "pli-tv-bi-vb-pc57:1.15": "“Yā pana bhikkhunī vassaṃvuṭṭhā ubhatosaṃghe tīhi ṭhānehi na pavāreyya diṭṭhena vā sutena vā parisaṅkāya vā, pācittiyan”ti.",
  "pli-tv-bi-vb-pc57:2.1.1": "Yā panāti",
  "pli-tv-bi-vb-pc57:2.1.2": "yā yādisā …pe…",
  "pli-tv-bi-vb-pc57:2.1.3": "bhikkhunīti",
  "pli-tv-bi-vb-pc57:2.1.4": "…pe… ayaṃ imasmiṃ atthe adhippetā bhikkhunīti.",
  "pli-tv-bi-vb-pc57:2.1.5": "Vassaṃvuṭṭhā nāma",
  "pli-tv-bi-vb-pc57:2.1.6": "purimaṃ vā temāsaṃ pacchimaṃ vā temāsaṃ vuṭṭhā.",
  "pli-tv-bi-vb-pc57:2.1.7": "Ubhatosaṃghe tīhi ṭhānehi na pavāressāmi diṭṭhena vā sutena vā parisaṅkāya vā”ti dhuraṃ nikkhittamatte āpatti pācittiyassa.",
  "pli-tv-bi-vb-pc57:2.2.1": "Anāpatti—",
  "pli-tv-bi-vb-pc57:2.2.2": "sati antarāye,",
  "pli-tv-bi-vb-pc57:2.2.3": "pariyesitvā na labhati,",
  "pli-tv-bi-vb-pc57:2.2.4": "gilānāya,",
  "pli-tv-bi-vb-pc57:2.2.5": "āpadāsu,",
  "pli-tv-bi-vb-pc57:2.2.6": "ummattikāya,",
  "pli-tv-bi-vb-pc57:2.2.7": "ādikammikāyāti.",
  "pli-tv-bi-vb-pc57:2.2.8": "Sattamasikkhāpadaṃ niṭṭhitaṃ."
}