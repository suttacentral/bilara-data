{
  "pli-tv-bi-vb-pc69:0.1": "Theravāda Vinaya",
  "pli-tv-bi-vb-pc69:0.2": "Bhikkhunivibhaṅga",
  "pli-tv-bi-vb-pc69:0.3": "Pācittiyakaṇḍa",
  "pli-tv-bi-vb-pc69:0.4": "Gabbhinivagga",
  "pli-tv-bi-vb-pc69:0.5": "69. Pavattinīnānubandhanasikkhāpada",
  "pli-tv-bi-vb-pc69:1.1": "Tena samayena buddho bhagavā sāvatthiyaṃ viharati jetavane anāthapiṇḍikassa ārāme.",
  "pli-tv-bi-vb-pc69:1.2": "Tena kho pana samayena bhikkhuniyo vuṭṭhāpitaṃ pavattiniṃ dve vassāni nānubandhanti.",
  "pli-tv-bi-vb-pc69:1.3": "Tā bālā honti abyattā;",
  "pli-tv-bi-vb-pc69:1.4": "na jānanti kappiyaṃ vā akappiyaṃ vā.",
  "pli-tv-bi-vb-pc69:1.5": "Yā tā bhikkhuniyo appicchā …pe… tā ujjhāyanti khiyyanti vipācenti—",
  "pli-tv-bi-vb-pc69:1.6": "“kathañhi nāma bhikkhuniyo vuṭṭhāpitaṃ pavattiniṃ dve vassāni nānubandhissantī”ti …pe…",
  "pli-tv-bi-vb-pc69:1.7": "“saccaṃ kira, bhikkhave, bhikkhuniyo vuṭṭhāpitaṃ pavattiniṃ dve vassāni nānubandhantī”ti?",
  "pli-tv-bi-vb-pc69:1.8": "“Saccaṃ, bhagavā”ti.",
  "pli-tv-bi-vb-pc69:1.9": "Vigarahi buddho bhagavā …pe…",
  "pli-tv-bi-vb-pc69:1.10": "kathañhi nāma, bhikkhave, bhikkhuniyo vuṭṭhāpitaṃ pavattiniṃ dve vassāni nānubandhissanti.",
  "pli-tv-bi-vb-pc69:1.11": "Netaṃ, bhikkhave, appasannānaṃ vā pasādāya …pe…",
  "pli-tv-bi-vb-pc69:1.12": "evañca pana, bhikkhave, bhikkhuniyo imaṃ sikkhāpadaṃ uddisantu—",
  "pli-tv-bi-vb-pc69:1.13": "“Yā pana bhikkhunī vuṭṭhāpitaṃ pavattiniṃ dve vassāni nānubandheyya, pācittiyan”ti.",
  "pli-tv-bi-vb-pc69:2.1.1": "Yā panāti",
  "pli-tv-bi-vb-pc69:2.1.2": "yā yādisā …pe…",
  "pli-tv-bi-vb-pc69:2.1.3": "bhikkhunīti",
  "pli-tv-bi-vb-pc69:2.1.4": "…pe… ayaṃ imasmiṃ atthe adhippetā bhikkhunīti.",
  "pli-tv-bi-vb-pc69:2.1.5": "Vuṭṭhāpitanti",
  "pli-tv-bi-vb-pc69:2.1.6": "upasampāditaṃ.",
  "pli-tv-bi-vb-pc69:2.1.7": "Pavattinī nāma",
  "pli-tv-bi-vb-pc69:2.1.8": "upajjhāyā vuccati.",
  "pli-tv-bi-vb-pc69:2.1.9": "Dve vassānīti",
  "pli-tv-bi-vb-pc69:2.1.10": "dve saṃvaccharāni.",
  "pli-tv-bi-vb-pc69:2.1.11": "Nānubandheyyāti",
  "pli-tv-bi-vb-pc69:2.1.12": "na sayaṃ upaṭṭhaheyya.",
  "pli-tv-bi-vb-pc69:2.1.13": "Dve vassāni nānubandhissāmīti dhuraṃ nikkhittamatte āpatti pācittiyassa.",
  "pli-tv-bi-vb-pc69:2.2.1": "Anāpatti—",
  "pli-tv-bi-vb-pc69:2.2.2": "upajjhāyā bālā vā hoti alajjinī vā,",
  "pli-tv-bi-vb-pc69:2.2.3": "gilānāya,",
  "pli-tv-bi-vb-pc69:2.2.4": "āpadāsu,",
  "pli-tv-bi-vb-pc69:2.2.5": "ummattikāya,",
  "pli-tv-bi-vb-pc69:2.2.6": "ādikammikāyāti.",
  "pli-tv-bi-vb-pc69:2.2.7": "Navamasikkhāpadaṃ niṭṭhitaṃ."
}