{
  "pli-tv-bu-vb-sk74:0.1": "Theravāda Vinaya",
  "pli-tv-bu-vb-sk74:0.2": "Mahāvibhaṅga",
  "pli-tv-bu-vb-sk74:0.3": "Sekhiyakaṇḍa",
  "pli-tv-bu-vb-sk74:0.4": "Pādukavagga",
  "pli-tv-bu-vb-sk74:0.5": "74. Hariteuccārasikkhāpada",
  "pli-tv-bu-vb-sk74:1.1": "Tena samayena buddho bhagavā sāvatthiyaṃ viharati jetavane anāthapiṇḍikassa ārāme.",
  "pli-tv-bu-vb-sk74:1.2": "Tena kho pana samayena chabbaggiyā bhikkhū harite uccārampi passāvampi kheḷampi karonti …",
  "pli-tv-bu-vb-sk74:1.3": "“Na harite agilāno uccāraṃ vā passāvaṃ vā kheḷaṃ vā karissāmīti sikkhā karaṇīyā”ti.",
  "pli-tv-bu-vb-sk74:1.4": "Na harite agilānena uccāro vā passāvo vā kheḷo vā kātabbo.",
  "pli-tv-bu-vb-sk74:1.5": "Yo anādariyaṃ paṭicca harite agilāno uccāraṃ vā passāvaṃ vā kheḷaṃ vā karoti, āpatti dukkaṭassa.",
  "pli-tv-bu-vb-sk74:1.6": "Anāpatti—",
  "pli-tv-bu-vb-sk74:1.7": "asañcicca,",
  "pli-tv-bu-vb-sk74:1.8": "assatiyā,",
  "pli-tv-bu-vb-sk74:1.9": "ajānantassa,",
  "pli-tv-bu-vb-sk74:1.10": "gilānassa,",
  "pli-tv-bu-vb-sk74:1.11": "appaharite kato haritaṃ ottharati,",
  "pli-tv-bu-vb-sk74:1.12": "āpadāsu,",
  "pli-tv-bu-vb-sk74:1.13": "ummattakassa,",
  "pli-tv-bu-vb-sk74:1.14": "ādikammikassāti.",
  "pli-tv-bu-vb-sk74:1.15": "Cuddasamasikkhāpadaṃ niṭṭhitaṃ."
}