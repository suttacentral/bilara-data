{
  "pli-tv-bu-vb-sk56:0.1": "Theravāda Vinaya",
  "pli-tv-bu-vb-sk56:0.2": "Mahāvibhaṅga",
  "pli-tv-bu-vb-sk56:0.3": "Sekhiyakaṇḍa",
  "pli-tv-bu-vb-sk56:0.4": "Surusuruvagga",
  "pli-tv-bu-vb-sk56:0.5": "56. Sasitthakasikkhāpada",
  "pli-tv-bu-vb-sk56:1.1": "Tena samayena buddho bhagavā bhaggesu viharati susumāragire bhesakaḷāvane migadāye.",
  "pli-tv-bu-vb-sk56:1.2": "Tena kho pana samayena bhikkhū kokanade pāsāde sasitthakaṃ pattadhovanaṃ antaraghare chaḍḍenti.",
  "pli-tv-bu-vb-sk56:1.3": "Manussā ujjhāyanti khiyyanti vipācenti—",
  "pli-tv-bu-vb-sk56:1.4": "“kathañhi nāma samaṇā sakyaputtiyā sasitthakaṃ pattadhovanaṃ antaraghare chaḍḍessanti, seyyathāpi gihī kāmabhogino”ti.",
  "pli-tv-bu-vb-sk56:1.5": "Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ.",
  "pli-tv-bu-vb-sk56:1.6": "Ye te bhikkhū appicchā …pe… te ujjhāyanti khiyyanti vipācenti—",
  "pli-tv-bu-vb-sk56:1.7": "“kathañhi nāma bhikkhū sasitthakaṃ pattadhovanaṃ antaraghare chaḍḍessantī”ti …pe…",
  "pli-tv-bu-vb-sk56:1.8": "“saccaṃ kira, bhikkhave, bhikkhū sasitthakaṃ pattadhovanaṃ antaraghare chaḍḍentī”ti?",
  "pli-tv-bu-vb-sk56:1.9": "“Saccaṃ, bhagavā”ti.",
  "pli-tv-bu-vb-sk56:1.10": "Vigarahi buddho bhagavā …pe…",
  "pli-tv-bu-vb-sk56:1.11": "kathañhi nāma te, bhikkhave, moghapurisā sasitthakaṃ pattadhovanaṃ antaraghare chaḍḍessanti.",
  "pli-tv-bu-vb-sk56:1.12": "Netaṃ, bhikkhave, appasannānaṃ vā pasādāya …pe…",
  "pli-tv-bu-vb-sk56:1.13": "evañca pana, bhikkhave, imaṃ sikkhāpadaṃ uddiseyyātha—",
  "pli-tv-bu-vb-sk56:1.14": "“Na sasitthakaṃ pattadhovanaṃ antaraghare chaḍḍessāmīti sikkhā karaṇīyā”ti.",
  "pli-tv-bu-vb-sk56:1.15": "Na sasitthakaṃ pattadhovanaṃ antaraghare chaḍḍetabbaṃ.",
  "pli-tv-bu-vb-sk56:1.16": "Yo anādariyaṃ paṭicca sasitthakaṃ pattadhovanaṃ antaraghare chaḍḍeti, āpatti dukkaṭassa.",
  "pli-tv-bu-vb-sk56:1.17": "Anāpatti—",
  "pli-tv-bu-vb-sk56:1.18": "asañcicca,",
  "pli-tv-bu-vb-sk56:1.19": "assatiyā,",
  "pli-tv-bu-vb-sk56:1.20": "ajānantassa,",
  "pli-tv-bu-vb-sk56:1.21": "gilānassa,",
  "pli-tv-bu-vb-sk56:1.22": "uddharitvā vā bhinditvā vā paṭiggahe vā nīharitvā vā chaḍḍeti,",
  "pli-tv-bu-vb-sk56:1.23": "āpadāsu,",
  "pli-tv-bu-vb-sk56:1.24": "ummattakassa,",
  "pli-tv-bu-vb-sk56:1.25": "ādikammikassāti.",
  "pli-tv-bu-vb-sk56:1.26": "Chaṭṭhasikkhāpadaṃ niṭṭhitaṃ."
}