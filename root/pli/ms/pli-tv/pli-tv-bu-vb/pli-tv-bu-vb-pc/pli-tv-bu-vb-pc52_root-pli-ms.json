{
  "pli-tv-bu-vb-pc52:0.1": "Theravāda Vinaya",
  "pli-tv-bu-vb-pc52:0.2": "Mahāvibhaṅga",
  "pli-tv-bu-vb-pc52:0.3": "Pācittiyakaṇḍa",
  "pli-tv-bu-vb-pc52:0.4": "Surāpānavagga",
  "pli-tv-bu-vb-pc52:0.5": "52. Aṅgulipatodakasikkhāpada",
  "pli-tv-bu-vb-pc52:1.1": "Tena samayena buddho bhagavā sāvatthiyaṃ viharati jetavane anāthapiṇḍikassa ārāme.",
  "pli-tv-bu-vb-pc52:1.2": "Tena kho pana samayena chabbaggiyā bhikkhū sattarasavaggiyaṃ bhikkhuṃ aṅgulipatodakena hāsesuṃ.",
  "pli-tv-bu-vb-pc52:1.3": "So bhikkhu uttanto anassāsako kālamakāsi.",
  "pli-tv-bu-vb-pc52:1.4": "Ye te bhikkhū appicchā …pe… te ujjhāyanti khiyyanti vipācenti—",
  "pli-tv-bu-vb-pc52:1.5": "“kathañhi nāma chabbaggiyā bhikkhū bhikkhuṃ aṅgulipatodakena hāsessantī”ti …pe…",
  "pli-tv-bu-vb-pc52:1.6": "“saccaṃ kira tumhe, bhikkhave, bhikkhuṃ aṅgulipatodakena hāsethā”ti?",
  "pli-tv-bu-vb-pc52:1.7": "“Saccaṃ, bhagavā”ti.",
  "pli-tv-bu-vb-pc52:1.8": "Vigarahi buddho bhagavā …pe…",
  "pli-tv-bu-vb-pc52:1.9": "kathañhi nāma tumhe, moghapurisā, bhikkhuṃ aṅgulipatodakena hāsessatha.",
  "pli-tv-bu-vb-pc52:1.10": "Netaṃ, moghapurisā, appasannānaṃ vā pasādāya …pe…",
  "pli-tv-bu-vb-pc52:1.11": "evañca pana, bhikkhave, imaṃ sikkhāpadaṃ uddiseyyātha—",
  "pli-tv-bu-vb-pc52:1.12": "“Aṅgulipatodake pācittiyan”ti.",
  "pli-tv-bu-vb-pc52:2.1.1": "Aṅgulipatodako nāma",
  "pli-tv-bu-vb-pc52:2.1.2": "upasampanno upasampannaṃ hasādhippāyo kāyena kāyaṃ āmasati, āpatti pācittiyassa.",
  "pli-tv-bu-vb-pc52:2.2.1": "Upasampanne upasampannasaññī aṅgulipatodakena hāseti, āpatti pācittiyassa.",
  "pli-tv-bu-vb-pc52:2.2.2": "Upasampanne vematiko aṅgulipatodakena hāseti, āpatti pācittiyassa.",
  "pli-tv-bu-vb-pc52:2.2.3": "Upasampanne anupasampannasaññī aṅgulipatodakena hāseti, āpatti pācittiyassa.",
  "pli-tv-bu-vb-pc52:2.2.4": "Kāyena kāyapaṭibaddhaṃ āmasati, āpatti dukkaṭassa.",
  "pli-tv-bu-vb-pc52:2.2.5": "Kāyapaṭibaddhena kāyaṃ āmasati, āpatti dukkaṭassa.",
  "pli-tv-bu-vb-pc52:2.2.6": "Kāyapaṭibaddhena kāyapaṭibaddhaṃ āmasati, āpatti dukkaṭassa.",
  "pli-tv-bu-vb-pc52:2.2.7": "Nissaggiyena kāyaṃ āmasati, āpatti dukkaṭassa.",
  "pli-tv-bu-vb-pc52:2.2.8": "Nissaggiyena kāyapaṭibaddhaṃ āmasati, āpatti dukkaṭassa.",
  "pli-tv-bu-vb-pc52:2.2.9": "Nissaggiyena nissaggiyaṃ āmasati, āpatti dukkaṭassa.",
  "pli-tv-bu-vb-pc52:2.2.10": "Anupasampannaṃ kāyena kāyaṃ āmasati, āpatti dukkaṭassa.",
  "pli-tv-bu-vb-pc52:2.2.11": "Kāyena kāyapaṭibaddhaṃ āmasati, āpatti dukkaṭassa.",
  "pli-tv-bu-vb-pc52:2.2.12": "Kāyapaṭibaddhena kāyaṃ āmasati, āpatti dukkaṭassa.",
  "pli-tv-bu-vb-pc52:2.2.13": "Kāyapaṭibaddhena kāyapaṭibaddhaṃ āmasati, āpatti dukkaṭassa.",
  "pli-tv-bu-vb-pc52:2.2.14": "Nissaggiyena kāyaṃ āmasati, āpatti dukkaṭassa.",
  "pli-tv-bu-vb-pc52:2.2.15": "Nissaggiyena kāyapaṭibaddhaṃ āmasati, āpatti dukkaṭassa.",
  "pli-tv-bu-vb-pc52:2.2.16": "Nissaggiyena nissaggiyaṃ āmasati, āpatti dukkaṭassa.",
  "pli-tv-bu-vb-pc52:2.2.17": "Anupasampanne upasampannasaññī, āpatti dukkaṭassa.",
  "pli-tv-bu-vb-pc52:2.2.18": "Anupasampanne vematiko, āpatti dukkaṭassa.",
  "pli-tv-bu-vb-pc52:2.2.19": "Anupasampanne anupasampannasaññī, āpatti dukkaṭassa.",
  "pli-tv-bu-vb-pc52:2.3.1": "Anāpatti—",
  "pli-tv-bu-vb-pc52:2.3.2": "na hasādhippāyo,",
  "pli-tv-bu-vb-pc52:2.3.3": "sati karaṇīye āmasati,",
  "pli-tv-bu-vb-pc52:2.3.4": "ummattakassa,",
  "pli-tv-bu-vb-pc52:2.3.5": "ādikammikassāti.",
  "pli-tv-bu-vb-pc52:2.3.6": "Aṅgulipatodakasikkhāpadaṃ niṭṭhitaṃ dutiyaṃ."
}