{
  "pli-tv-bu-vb-pc76:0.1": "Theravāda Vinaya",
  "pli-tv-bu-vb-pc76:0.2": "Mahāvibhaṅga",
  "pli-tv-bu-vb-pc76:0.3": "Pācittiyakaṇḍa",
  "pli-tv-bu-vb-pc76:0.4": "Sahadhammikavagga",
  "pli-tv-bu-vb-pc76:0.5": "76. Amūlakasikkhāpada",
  "pli-tv-bu-vb-pc76:1.1": "Tena samayena buddho bhagavā sāvatthiyaṃ viharati jetavane anāthapiṇḍikassa ārāme.",
  "pli-tv-bu-vb-pc76:1.2": "Tena kho pana samayena chabbaggiyā bhikkhū bhikkhuṃ amūlakena saṃghādisesena anuddhaṃsenti.",
  "pli-tv-bu-vb-pc76:1.3": "Ye te bhikkhū appicchā …pe… te ujjhāyanti khiyyanti vipācenti—",
  "pli-tv-bu-vb-pc76:1.4": "“kathañhi nāma chabbaggiyā bhikkhū bhikkhuṃ amūlakena saṃghādisesena anuddhaṃsessantī”ti …pe…",
  "pli-tv-bu-vb-pc76:1.5": "“saccaṃ kira tumhe, bhikkhave, bhikkhuṃ amūlakena saṃghādisesena anuddhaṃsethā”ti?",
  "pli-tv-bu-vb-pc76:1.6": "“Saccaṃ, bhagavā”ti.",
  "pli-tv-bu-vb-pc76:1.7": "Vigarahi buddho bhagavā …pe…",
  "pli-tv-bu-vb-pc76:1.8": "kathañhi nāma tumhe, moghapurisā, bhikkhuṃ amūlakena saṃghādisesena anuddhaṃsessatha.",
  "pli-tv-bu-vb-pc76:1.9": "Netaṃ, moghapurisā, appasannānaṃ vā pasādāya …pe…",
  "pli-tv-bu-vb-pc76:1.10": "evañca pana, bhikkhave, imaṃ sikkhāpadaṃ uddiseyyātha—",
  "pli-tv-bu-vb-pc76:1.11": "“Yo pana bhikkhu bhikkhuṃ amūlakena saṃghādisesena anuddhaṃseyya, pācittiyan”ti.",
  "pli-tv-bu-vb-pc76:2.1.1": "Yo panāti",
  "pli-tv-bu-vb-pc76:2.1.2": "yo yādiso …pe…",
  "pli-tv-bu-vb-pc76:2.1.3": "bhikkhūti",
  "pli-tv-bu-vb-pc76:2.1.4": "…pe… ayaṃ imasmiṃ atthe adhippeto bhikkhūti.",
  "pli-tv-bu-vb-pc76:2.1.5": "Bhikkhunti",
  "pli-tv-bu-vb-pc76:2.1.6": "aññaṃ bhikkhuṃ.",
  "pli-tv-bu-vb-pc76:2.1.7": "Amūlakaṃ nāma",
  "pli-tv-bu-vb-pc76:2.1.8": "adiṭṭhaṃ assutaṃ aparisaṅkitaṃ.",
  "pli-tv-bu-vb-pc76:2.1.9": "Saṃghādisesenāti",
  "pli-tv-bu-vb-pc76:2.1.10": "terasannaṃ aññatarena.",
  "pli-tv-bu-vb-pc76:2.1.11": "Anuddhaṃseyyāti",
  "pli-tv-bu-vb-pc76:2.1.12": "codeti vā codāpeti vā, āpatti pācittiyassa.",
  "pli-tv-bu-vb-pc76:2.2.1": "Upasampanne upasampannasaññī amūlakena saṃghādisesena anuddhaṃseti, āpatti pācittiyassa.",
  "pli-tv-bu-vb-pc76:2.2.2": "Upasampanne vematiko amūlakena saṃghādisesena anuddhaṃseti, āpatti pācittiyassa.",
  "pli-tv-bu-vb-pc76:2.2.3": "Upasampanne anupasampannasaññī amūlakena saṃghādisesena anuddhaṃseti, āpatti pācittiyassa.",
  "pli-tv-bu-vb-pc76:2.2.4": "Ācāravipattiyā vā diṭṭhivipattiyā vā anuddhaṃseti, āpatti dukkaṭassa.",
  "pli-tv-bu-vb-pc76:2.2.5": "Anupasampannaṃ anuddhaṃseti, āpatti dukkaṭassa.",
  "pli-tv-bu-vb-pc76:2.2.6": "Anupasampanne upasampannasaññī, āpatti dukkaṭassa.",
  "pli-tv-bu-vb-pc76:2.2.7": "Anupasampanne vematiko, āpatti dukkaṭassa.",
  "pli-tv-bu-vb-pc76:2.2.8": "Anupasampanne anupasampannasaññī, āpatti dukkaṭassa.",
  "pli-tv-bu-vb-pc76:2.3.1": "Anāpatti—",
  "pli-tv-bu-vb-pc76:2.3.2": "tathāsaññī codeti vā codāpeti vā,",
  "pli-tv-bu-vb-pc76:2.3.3": "ummattakassa,",
  "pli-tv-bu-vb-pc76:2.3.4": "ādikammikassāti.",
  "pli-tv-bu-vb-pc76:2.3.5": "Amūlakasikkhāpadaṃ niṭṭhitaṃ chaṭṭhaṃ."
}