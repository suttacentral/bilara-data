{
  "pli-tv-bu-vb-pc55:0.1": "Theravāda Vinaya",
  "pli-tv-bu-vb-pc55:0.2": "Mahāvibhaṅga",
  "pli-tv-bu-vb-pc55:0.3": "Pācittiyakaṇḍa",
  "pli-tv-bu-vb-pc55:0.4": "Surāpānavagga",
  "pli-tv-bu-vb-pc55:0.5": "55. Bhiṃsāpanasikkhāpada",
  "pli-tv-bu-vb-pc55:1.1": "Tena samayena buddho bhagavā sāvatthiyaṃ viharati jetavane anāthapiṇḍikassa ārāme.",
  "pli-tv-bu-vb-pc55:1.2": "Tena kho pana samayena chabbaggiyā bhikkhū sattarasavaggiye bhikkhū bhiṃsāpenti.",
  "pli-tv-bu-vb-pc55:1.3": "Te bhiṃsāpīyamānā rodanti.",
  "pli-tv-bu-vb-pc55:1.4": "Bhikkhū evamāhaṃsu—",
  "pli-tv-bu-vb-pc55:1.5": "“kissa tumhe, āvuso, rodathā”ti?",
  "pli-tv-bu-vb-pc55:1.6": "“Ime, āvuso, chabbaggiyā bhikkhū amhe bhiṃsāpentī”ti.",
  "pli-tv-bu-vb-pc55:1.7": "Ye te bhikkhū appicchā …pe… te ujjhāyanti khiyyanti vipācenti—",
  "pli-tv-bu-vb-pc55:1.8": "“kathañhi nāma chabbaggiyā bhikkhū bhikkhuṃ bhiṃsāpessantī”ti …pe…",
  "pli-tv-bu-vb-pc55:1.9": "“saccaṃ kira tumhe, bhikkhave, bhikkhuṃ bhiṃsāpethā”ti?",
  "pli-tv-bu-vb-pc55:1.10": "“Saccaṃ, bhagavā”ti.",
  "pli-tv-bu-vb-pc55:1.11": "Vigarahi buddho bhagavā …pe…",
  "pli-tv-bu-vb-pc55:1.12": "kathañhi nāma tumhe, moghapurisā, bhikkhuṃ bhiṃsāpessatha.",
  "pli-tv-bu-vb-pc55:1.13": "Netaṃ, moghapurisā, appasannānaṃ vā pasādāya …pe…",
  "pli-tv-bu-vb-pc55:1.14": "evañca pana, bhikkhave, imaṃ sikkhāpadaṃ uddiseyyātha—",
  "pli-tv-bu-vb-pc55:1.15": "“Yo pana bhikkhu bhikkhuṃ bhiṃsāpeyya, pācittiyan”ti.",
  "pli-tv-bu-vb-pc55:2.1.1": "Yo panāti",
  "pli-tv-bu-vb-pc55:2.1.2": "yo yādiso …pe…",
  "pli-tv-bu-vb-pc55:2.1.3": "bhikkhūti",
  "pli-tv-bu-vb-pc55:2.1.4": "…pe… ayaṃ imasmiṃ atthe adhippeto bhikkhūti.",
  "pli-tv-bu-vb-pc55:2.1.5": "Bhikkhunti",
  "pli-tv-bu-vb-pc55:2.1.6": "aññaṃ bhikkhuṃ.",
  "pli-tv-bu-vb-pc55:2.1.7": "Bhiṃsāpeyyāti",
  "pli-tv-bu-vb-pc55:2.1.8": "upasampanno upasampannaṃ bhiṃsāpetukāmo rūpaṃ vā saddaṃ vā gandhaṃ vā rasaṃ vā phoṭṭhabbaṃ vā upasaṃharati. Bhāyeyya vā so na vā bhāyeyya, āpatti pācittiyassa.",
  "pli-tv-bu-vb-pc55:2.1.9": "Corakantāraṃ vā vāḷakantāraṃ vā pisācakantāraṃ vā ācikkhati. Bhāyeyya vā so na vā bhāyeyya, āpatti pācittiyassa.",
  "pli-tv-bu-vb-pc55:2.2.1": "Upasampanne upasampannasaññī bhiṃsāpeti, āpatti pācittiyassa.",
  "pli-tv-bu-vb-pc55:2.2.2": "Upasampanne vematiko bhiṃsāpeti, āpatti pācittiyassa.",
  "pli-tv-bu-vb-pc55:2.2.3": "Upasampanne anupasampannasaññī bhiṃsāpeti, āpatti pācittiyassa.",
  "pli-tv-bu-vb-pc55:2.2.4": "Anupasampannaṃ bhiṃsāpetukāmo rūpaṃ vā saddaṃ vā gandhaṃ vā rasaṃ vā phoṭṭhabbaṃ vā upasaṃharati.",
  "pli-tv-bu-vb-pc55:2.2.5": "Bhāyeyya vā so na vā bhāyeyya, āpatti dukkaṭassa.",
  "pli-tv-bu-vb-pc55:2.2.6": "Corakantāraṃ vā vāḷakantāraṃ vā pisācakantāraṃ vā ācikkhati.",
  "pli-tv-bu-vb-pc55:2.2.7": "Bhāyeyya vā so na vā bhāyeyya, āpatti dukkaṭassa.",
  "pli-tv-bu-vb-pc55:2.2.8": "Anupasampanne upasampannasaññī, āpatti dukkaṭassa.",
  "pli-tv-bu-vb-pc55:2.2.9": "Anupasampanne vematiko, āpatti dukkaṭassa.",
  "pli-tv-bu-vb-pc55:2.2.10": "Anupasampanne anupasampannasaññī, āpatti dukkaṭassa.",
  "pli-tv-bu-vb-pc55:2.3.1": "Anāpatti—",
  "pli-tv-bu-vb-pc55:2.3.2": "na bhiṃsāpetukāmo rūpaṃ vā saddaṃ vā gandhaṃ vā rasaṃ vā phoṭṭhabbaṃ vā upasaṃharati, corakantāraṃ vā vāḷakantāraṃ vā pisācakantāraṃ vā ācikkhati,",
  "pli-tv-bu-vb-pc55:2.3.3": "ummattakassa,",
  "pli-tv-bu-vb-pc55:2.3.4": "ādikammikassāti.",
  "pli-tv-bu-vb-pc55:2.3.5": "Bhiṃsāpanasikkhāpadaṃ niṭṭhitaṃ pañcamaṃ."
}