{
  "pli-tv-pvr8:0.1": "Parivāra",
  "pli-tv-pvr8:0.2": "Uposathādipucchāvissajjanā",
  "pli-tv-pvr8:0.3": "1 Ādimajjhantapucchana",
  "pli-tv-pvr8:1.1": "Uposathakammassa ko ādi, kiṃ majjhe, kiṃ pariyosānaṃ?",
  "pli-tv-pvr8:1.2": "Pavāraṇākammassa ko ādi, kiṃ majjhe, kiṃ pariyosānaṃ?",
  "pli-tv-pvr8:1.3": "Tajjanīyakammassa ko ādi, kiṃ majjhe, kiṃ pariyosānaṃ?",
  "pli-tv-pvr8:1.4": "Niyassakammassa …pe…",
  "pli-tv-pvr8:1.5": "pabbājanīyakammassa …pe…",
  "pli-tv-pvr8:1.6": "paṭisāraṇīyakammassa …pe…",
  "pli-tv-pvr8:1.7": "ukkhepanīyakammassa …pe…",
  "pli-tv-pvr8:1.8": "parivāsadānassa …pe…",
  "pli-tv-pvr8:1.9": "mūlāyapaṭikassanāya …pe…",
  "pli-tv-pvr8:1.10": "mānattadānassa …pe…",
  "pli-tv-pvr8:1.11": "abbhānassa …pe…",
  "pli-tv-pvr8:1.12": "upasampadākammassa ko ādi, kiṃ majjhe, kiṃ pariyosānaṃ?",
  "pli-tv-pvr8:1.13": "Tajjanīyakammassa paṭippassaddhiyā ko ādi, kiṃ majjhe, kiṃ pariyosānaṃ?",
  "pli-tv-pvr8:1.14": "Niyassakammassa paṭippassaddhiyā ko ādi, kiṃ majjhe, kiṃ pariyosānaṃ?",
  "pli-tv-pvr8:1.15": "Pabbājanīyakammassa paṭippassaddhiyā ko ādi, kiṃ majjhe, kiṃ pariyosānaṃ?",
  "pli-tv-pvr8:1.16": "Paṭisāraṇīyakammassa paṭippassaddhiyā ko ādi, kiṃ majjhe, kiṃ pariyosānaṃ?",
  "pli-tv-pvr8:1.17": "Ukkhepanīyakammassa paṭippassaddhiyā ko ādi, kiṃ majjhe, kiṃ pariyosānaṃ?",
  "pli-tv-pvr8:1.18": "Sativinayassa ko ādi, kiṃ majje, kiṃ pariyosānaṃ?",
  "pli-tv-pvr8:1.19": "Amūḷhavinayassa ko ādi, kiṃ majjhe, kiṃ pariyosānaṃ?",
  "pli-tv-pvr8:1.20": "Tassapāpiyasikāya ko ādi, kiṃ majjhe, kiṃ pariyosānaṃ?",
  "pli-tv-pvr8:1.21": "Tiṇavatthārakassa ko ādi, kiṃ majjhe, kiṃ pariyosānaṃ?",
  "pli-tv-pvr8:1.22": "Bhikkhunovādakasammutiyā ko ādi, kiṃ majjhe, kiṃ pariyosānaṃ?",
  "pli-tv-pvr8:1.23": "Ticīvarena avippavāsasammutiyā ko ādi, kiṃ majjhe, kiṃ pariyosānaṃ?",
  "pli-tv-pvr8:1.24": "Santhatasammutiyā ko ādi, kiṃ majjhe, kiṃ pariyosānaṃ?",
  "pli-tv-pvr8:1.25": "Rūpiyachaḍḍakasammutiyā ko ādi, kiṃ majjhe, kiṃ pariyosānaṃ?",
  "pli-tv-pvr8:1.26": "Sāṭiyaggāhāpakasammutiyo ko ādi, kiṃ majjhe, kiṃ pariyosānaṃ?",
  "pli-tv-pvr8:1.27": "Pattaggāhāpakasammutiyā ko ādi, kiṃ majjhe, kiṃ pariyosānaṃ?",
  "pli-tv-pvr8:1.28": "Daṇḍasammutiyā ko ādi, kiṃ majjhe, kiṃ pariyosānaṃ?",
  "pli-tv-pvr8:1.29": "Sikkāsammutiyā ko ādi, kiṃ majjhe, kiṃ pariyosānaṃ?",
  "pli-tv-pvr8:1.30": "Daṇḍasikkāsammutiyā ko ādi, kiṃ majjhe, kiṃ pariyosānaṃ?",
  "pli-tv-pvr8:1.31": "2 Ādimajjhantavissajjanā",
  "pli-tv-pvr8:2.1": "Uposathakammassa ko ādi, kiṃ majjhe, kiṃ pariyosānanti?",
  "pli-tv-pvr8:2.2": "Uposathakammassa sāmaggī ādi, kiriyā majjhe, niṭṭhānaṃ pariyosānaṃ.",
  "pli-tv-pvr8:3.1": "Pavāraṇākammassa ko ādi, kiṃ majjhe, kiṃ pariyosānanti?",
  "pli-tv-pvr8:3.2": "Pavāraṇākammassa sāmaggī ādi, kiriyā majjhe, niṭṭhānaṃ pariyosānaṃ.",
  "pli-tv-pvr8:4.1": "Tajjanīyakammassa ko ādi, kiṃ majjhe, kiṃ pariyosānanti?",
  "pli-tv-pvr8:4.2": "Tajjanīyakammassa vatthu ca puggalo ca ādi, ñatti majjhe, kammavācā pariyosānaṃ.",
  "pli-tv-pvr8:5.1": "Niyassakammassa …pe…",
  "pli-tv-pvr8:5.2": "pabbājanīyakammassa …pe…",
  "pli-tv-pvr8:5.3": "paṭisāraṇīyakammassa …pe…",
  "pli-tv-pvr8:5.4": "ukkhepanīyakammassa …pe…",
  "pli-tv-pvr8:5.5": "parivāsadānassa …pe…",
  "pli-tv-pvr8:5.6": "mūlāyapaṭikassanāya …pe…",
  "pli-tv-pvr8:5.7": "mānattadānassa …pe…",
  "pli-tv-pvr8:5.8": "abbhānassa ko ādi, kiṃ majjhe, kiṃ pariyosānanti?",
  "pli-tv-pvr8:5.9": "Abbhānassa vatthu ca puggalo ca ādi, ñatti majjhe, kammavācā pariyosānaṃ.",
  "pli-tv-pvr8:6.1": "Upasampadākammassa ko ādi, kiṃ majjhe, kiṃ pariyosānanti?",
  "pli-tv-pvr8:6.2": "Upasampadākammassa puggalo ādi, ñatti majjhe, kammavācā pariyosānaṃ.",
  "pli-tv-pvr8:7.1": "Tajjanīyakammassa paṭippassaddhiyā ko ādi, kiṃ majjhe, kiṃ pariyosānanti?",
  "pli-tv-pvr8:7.2": "Tajjanīyakammassa paṭippassaddhiyā sammāvattanā ādi, ñatti majjhe, kammavācā pariyosānaṃ.",
  "pli-tv-pvr8:8.1": "Niyassakammassa …pe…",
  "pli-tv-pvr8:8.2": "pabbājanīyakammassa …pe…",
  "pli-tv-pvr8:8.3": "paṭisāraṇīyakammassa …pe…",
  "pli-tv-pvr8:8.4": "ukkhepanīyakammassa paṭippassaddhiyā ko ādi, kiṃ majjhe, kiṃ pariyosānanti?",
  "pli-tv-pvr8:8.5": "Ukkhepanīyakammassa paṭippassaddhiyā sammāvattanā ādi, ñatti majjhe, kammavācā pariyosānaṃ.",
  "pli-tv-pvr8:9.1": "Sativinayassa ko ādi, kiṃ majjhe, kiṃ pariyosānanti?",
  "pli-tv-pvr8:9.2": "Sativinayassa vatthu ca puggalo ca ādi, ñatti majjhe, kammavācā pariyosānaṃ.",
  "pli-tv-pvr8:10.1": "Amūḷhavinayassa …pe…",
  "pli-tv-pvr8:10.2": "tassapāpiyasikāya …pe…",
  "pli-tv-pvr8:10.3": "tiṇavatthārakassa …pe…",
  "pli-tv-pvr8:10.4": "bhikkhunovādakasammutiyā …pe…",
  "pli-tv-pvr8:10.5": "ticīvarena avippavāsasammutiyā …pe…",
  "pli-tv-pvr8:10.6": "santhatasammutiyā …pe…",
  "pli-tv-pvr8:10.7": "rūpiyachaḍḍakasammutiyā …pe…",
  "pli-tv-pvr8:10.8": "sāṭiyaggāhāpakasammutiyā …pe…",
  "pli-tv-pvr8:10.9": "pattaggāhāpakasammutiyā …pe…",
  "pli-tv-pvr8:10.10": "daṇḍasammutiyā …pe…",
  "pli-tv-pvr8:10.11": "sikkāsammutiyā …pe…",
  "pli-tv-pvr8:10.12": "daṇḍasikkāsammutiyā ko ādi, kiṃ majjhe, kiṃ pariyosānanti?",
  "pli-tv-pvr8:10.13": "Daṇḍasikkāsammutiyā vatthu ca puggalo ca ādi, ñatti majjhe, kammavācā pariyosānaṃ.",
  "pli-tv-pvr8:11.1": "Uposathādipucchāvissajjanā niṭṭhitā."
}