{
  "pli-tv-pvr9:0.1": "Parivāra",
  "pli-tv-pvr9:0.2": "9. Atthavasapakaraṇa",
  "pli-tv-pvr9:1.1": "Dasa atthavase paṭicca tathāgatena sāvakānaṃ sikkhāpadaṃ paññattaṃ—",
  "pli-tv-pvr9:1.2": "saṃghasuṭṭhutāya, saṃghaphāsutāya, dummaṅkūnaṃ puggalānaṃ niggahāya, pesalānaṃ bhikkhūnaṃ phāsuvihārāya, diṭṭhadhammikānaṃ āsavānaṃ saṃvarāya, samparāyikānaṃ āsavānaṃ paṭighātāya, appasannānaṃ pasādāya, pasannānaṃ bhiyyobhāvāya, saddhammaṭṭhitiyā vinayānuggahāya.",
  "pli-tv-pvr9:2.1": "Yaṃ saṃghasuṭṭhu taṃ saṃghaphāsu.",
  "pli-tv-pvr9:2.2": "Yaṃ saṃghaphāsu taṃ dummaṅkūnaṃ puggalānaṃ niggahāya.",
  "pli-tv-pvr9:2.3": "Yaṃ dummaṅkūnaṃ puggalānaṃ niggahāya taṃ pesalānaṃ bhikkhūnaṃ phāsuvihārāya.",
  "pli-tv-pvr9:2.4": "Yaṃ pesalānaṃ bhikkhūnaṃ phāsuvihārāya taṃ diṭṭhadhammikānaṃ āsavānaṃ saṃvarāya.",
  "pli-tv-pvr9:2.5": "Yaṃ diṭṭhadhammikānaṃ āsavānaṃ saṃvarāya taṃ samparāyikānaṃ āsavānaṃ paṭighātāya.",
  "pli-tv-pvr9:2.6": "Yaṃ samparāyikānaṃ āsavānaṃ paṭighātāya taṃ appasannānaṃ pasādāya.",
  "pli-tv-pvr9:2.7": "Yaṃ appasannānaṃ pasādāya taṃ pasannānaṃ bhiyyobhāvāya.",
  "pli-tv-pvr9:2.8": "Yaṃ pasannānaṃ bhiyyobhāvāya taṃ saddhammaṭṭhitiyā.",
  "pli-tv-pvr9:2.9": "Yaṃ saddhammaṭṭhitiyā taṃ vinayānuggahāya.",
  "pli-tv-pvr9:3.1": "Yaṃ saṃghasuṭṭhu taṃ saṃghaphāsu.",
  "pli-tv-pvr9:3.2": "Yaṃ saṃghasuṭṭhu taṃ dummaṅkūnaṃ puggalānaṃ niggahāya.",
  "pli-tv-pvr9:3.3": "Yaṃ saṃghasuṭṭhu taṃ pesalānaṃ bhikkhūnaṃ phāsuvihārāya.",
  "pli-tv-pvr9:3.4": "Yaṃ saṃghasuṭṭhu taṃ diṭṭhadhammikānaṃ āsavānaṃ saṃvarāya.",
  "pli-tv-pvr9:3.5": "Yaṃ saṃghasuṭṭhu taṃ samparāyikānaṃ āsavānaṃ paṭighātāya.",
  "pli-tv-pvr9:3.6": "Yaṃ saṃghasuṭṭhu taṃ appasannānaṃ pasādāya.",
  "pli-tv-pvr9:3.7": "Yaṃ saṃghasuṭṭhu taṃ pasannānaṃ bhiyyobhāvāya.",
  "pli-tv-pvr9:3.8": "Yaṃ saṃghasuṭṭhu taṃ saddhammaṭṭhitiyā.",
  "pli-tv-pvr9:3.9": "Yaṃ saṃghasuṭṭhu taṃ vinayānuggahāya.",
  "pli-tv-pvr9:4.1": "Yaṃ saṃghaphāsu taṃ dummaṅkūnaṃ puggalānaṃ niggahāya.",
  "pli-tv-pvr9:4.2": "Yaṃ saṃghaphāsu taṃ pesalānaṃ bhikkhūnaṃ phāsuvihārāya.",
  "pli-tv-pvr9:4.3": "Yaṃ saṃghaphāsu taṃ diṭṭhadhammikānaṃ āsavānaṃ saṃvarāya.",
  "pli-tv-pvr9:4.4": "Yaṃ saṃghaphāsu taṃ samparāyikānaṃ āsavānaṃ paṭighātāya.",
  "pli-tv-pvr9:4.5": "Yaṃ saṃghaphāsu taṃ appasannānaṃ pasādāya.",
  "pli-tv-pvr9:4.6": "Yaṃ saṃghaphāsu taṃ pasannānaṃ bhiyyobhāvāya.",
  "pli-tv-pvr9:4.7": "Yaṃ saṃghaphāsu taṃ saddhammaṭṭhitiyā.",
  "pli-tv-pvr9:4.8": "Yaṃ saṃghaphāsu taṃ vinayānuggahāya.",
  "pli-tv-pvr9:4.9": "Yaṃ saṃghaphāsu taṃ saṃghasuṭṭhu.",
  "pli-tv-pvr9:5.1": "Yaṃ dummaṅkūnaṃ puggalānaṃ niggahāya …pe…",
  "pli-tv-pvr9:5.2": "yaṃ pesalānaṃ bhikkhūnaṃ phāsuvihārāya …",
  "pli-tv-pvr9:5.3": "yaṃ diṭṭhadhammikānaṃ āsavānaṃ saṃvarāya …",
  "pli-tv-pvr9:5.4": "yaṃ samparāyikānaṃ āsavānaṃ paṭighātāya …",
  "pli-tv-pvr9:5.5": "yaṃ appasannānaṃ pasādāya …",
  "pli-tv-pvr9:5.6": "yaṃ pasannānaṃ bhiyyobhāvāya …",
  "pli-tv-pvr9:5.7": "yaṃ saddhammaṭṭhitiyā …",
  "pli-tv-pvr9:5.8": "yaṃ vinayānuggahāya taṃ saṃghasuṭṭhu.",
  "pli-tv-pvr9:5.9": "Yaṃ vinayānuggahāya taṃ saṃghaphāsu.",
  "pli-tv-pvr9:5.10": "Yaṃ vinayānuggahāya taṃ dummaṅkūnaṃ puggalānaṃ niggahāya.",
  "pli-tv-pvr9:5.11": "Yaṃ vinayānuggahāya taṃ pesalānaṃ bhikkhūnaṃ phāsuvihārāya.",
  "pli-tv-pvr9:5.12": "Yaṃ vinayānuggahāya taṃ diṭṭhadhammikānaṃ āsavānaṃ saṃvarāya.",
  "pli-tv-pvr9:5.13": "Yaṃ vinayānuggahāya taṃ samparāyikānaṃ āsavānaṃ paṭighātāya.",
  "pli-tv-pvr9:5.14": "Yaṃ vinayānuggahāya taṃ appasannānaṃ pasādāya.",
  "pli-tv-pvr9:5.15": "Yaṃ vinayānuggahāya taṃ pasannānaṃ bhiyyobhāvāya.",
  "pli-tv-pvr9:5.16": "Yaṃ vinayānuggahāya taṃ saddhammaṭṭhitiyāti.",
  "pli-tv-pvr9:6.1": "Atthasataṃ dhammasataṃ,",
  "pli-tv-pvr9:6.2": "dve ca niruttisatāni;",
  "pli-tv-pvr9:6.3": "Cattāri ñāṇasatāni,",
  "pli-tv-pvr9:6.4": "atthavase pakaraṇeti.",
  "pli-tv-pvr9:7.1": "Atthavasapakaraṇaṃ niṭṭhitaṃ.",
  "pli-tv-pvr9:7.2": "Mahāvaggo niṭṭhito.",
  "pli-tv-pvr9:8.1": "Tassuddānaṃ",
  "pli-tv-pvr9:9.1": "Paṭhamaṃ aṭṭhapucchāyaṃ,",
  "pli-tv-pvr9:9.2": "paccayesu punaṭṭha ca;",
  "pli-tv-pvr9:9.3": "Bhikkhūnaṃ soḷasa ete,",
  "pli-tv-pvr9:9.4": "bhikkhunīnañca soḷasa.",
  "pli-tv-pvr9:10.1": "Peyyālaantarā bhedā,",
  "pli-tv-pvr9:10.2": "ekuttarikameva ca;",
  "pli-tv-pvr9:10.3": "Pavāraṇatthavasikā,",
  "pli-tv-pvr9:10.4": "mahāvaggassa saṅgahoti.",
  "pli-tv-pvr9:11.1": "Atthavasapakaraṇaṃ niṭṭhitaṃ."
}