{
  "sn1.28:0.1": "Saṁyutta Nikāya 1.28 ",
  "sn1.28:0.2": "3. Sattivagga ",
  "sn1.28:0.3": "Mahaddhanasutta ",
  "sn1.28:1.1": "“Mahaddhanā mahābhogā, ",
  "sn1.28:1.2": "raṭṭhavantopi khattiyā; ",
  "sn1.28:1.3": "Aññamaññābhigijjhanti, ",
  "sn1.28:1.4": "kāmesu analaṅkatā. ",
  "sn1.28:2.1": "Tesu ussukkajātesu, ",
  "sn1.28:2.2": "bhavasotānusārisu; ",
  "sn1.28:2.3": "Kedha taṇhaṁ pajahiṁsu, ",
  "sn1.28:2.4": "ke lokasmiṁ anussukā”ti. ",
  "sn1.28:3.1": "“Hitvā agāraṁ pabbajitā, ",
  "sn1.28:3.2": "hitvā puttaṁ pasuṁ piyaṁ; ",
  "sn1.28:3.3": "Hitvā rāgañca dosañca, ",
  "sn1.28:3.4": "avijjañca virājiya; ",
  "sn1.28:3.5": "Khīṇāsavā arahanto, ",
  "sn1.28:3.6": "te lokasmiṁ anussukā”ti. "
}