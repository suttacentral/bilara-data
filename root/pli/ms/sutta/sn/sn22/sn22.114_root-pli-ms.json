{
  "sn22.114:0.1": "Saṁyutta Nikāya 22.114 ",
  "sn22.114:0.2": "12. Dhammakathikavagga ",
  "sn22.114:0.3": "Vijjāsutta ",
  "sn22.114:1.1": "Sāvatthinidānaṁ. ",
  "sn22.114:1.2": "Ekamantaṁ nisinno kho so bhikkhu bhagavantaṁ etadavoca: ",
  "sn22.114:1.3": "“‘vijjā, vijjā’ti, bhante, vuccati. ",
  "sn22.114:1.4": "Katamā nu kho, bhante, vijjā; ",
  "sn22.114:1.5": "kittāvatā ca vijjāgato hotī”ti? ",
  "sn22.114:1.6": "“Idha, bhikkhu, sutavā ariyasāvako rūpaṁ pajānāti, rūpasamudayaṁ … rūpanirodhaṁ … rūpanirodhagāminiṁ paṭipadaṁ pajānāti. ",
  "sn22.114:1.7": "Vedanaṁ … ",
  "sn22.114:1.8": "saññaṁ … ",
  "sn22.114:1.9": "saṅkhāre pajānāti …pe… ",
  "sn22.114:1.10": "viññāṇanirodhagāminiṁ paṭipadaṁ pajānāti. ",
  "sn22.114:1.11": "Ayaṁ vuccati, bhikkhu, vijjā; ",
  "sn22.114:1.12": "ettāvatā ca vijjāgato hotī”ti. ",
  "sn22.114:1.13": "Dutiyaṁ. "
}