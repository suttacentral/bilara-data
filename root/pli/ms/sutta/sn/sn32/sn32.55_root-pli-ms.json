{
  "sn32.55:0.1": "Saṁyutta Nikāya 32.55 ",
  "sn32.55:0.2": "1. Valāhakavagga ",
  "sn32.55:0.3": "Abbhavalāhakasutta ",
  "sn32.55:1.1": "Sāvatthinidānaṁ. ",
  "sn32.55:1.2": "Ekamantaṁ nisinno kho so bhikkhu bhagavantaṁ etadavoca: ",
  "sn32.55:1.3": "“ko nu kho, bhante, hetu, ko paccayo, yenekadā abbhaṁ hotī”ti? ",
  "sn32.55:1.4": "“Santi, bhikkhu, abbhavalāhakā nāma devā. ",
  "sn32.55:1.5": "Tesaṁ yadā evaṁ hoti: ",
  "sn32.55:1.6": "‘yannūna mayaṁ sakāya ratiyā vaseyyāmā’ti, tesaṁ taṁ cetopaṇidhimanvāya abbhaṁ hoti. ",
  "sn32.55:1.7": "Ayaṁ kho, bhikkhu, hetu, ayaṁ paccayo, yenekadā abbhaṁ hotī”ti. ",
  "sn32.55:1.8": "Pañcapaññāsamaṁ. "
}