{
  "sn47.42:0.1": "Saṁyutta Nikāya 47.42 ",
  "sn47.42:0.2": "5. Amatavagga ",
  "sn47.42:0.3": "Samudayasutta ",
  "sn47.42:1.1": "“Catunnaṁ, bhikkhave, satipaṭṭhānānaṁ samudayañca atthaṅgamañca desessāmi. ",
  "sn47.42:1.2": "Taṁ suṇātha. ",
  "sn47.42:1.3": "Ko ca, bhikkhave, kāyassa samudayo? ",
  "sn47.42:1.4": "Āhārasamudayā kāyassa samudayo; ",
  "sn47.42:1.5": "āhāranirodhā kāyassa atthaṅgamo. ",
  "sn47.42:1.6": "Phassasamudayā vedanānaṁ samudayo; ",
  "sn47.42:1.7": "phassanirodhā vedanānaṁ atthaṅgamo. ",
  "sn47.42:1.8": "Nāmarūpasamudayā cittassa samudayo; ",
  "sn47.42:1.9": "nāmarūpanirodhā cittassa atthaṅgamo. ",
  "sn47.42:1.10": "Manasikārasamudayā dhammānaṁ samudayo; ",
  "sn47.42:1.11": "manasikāranirodhā dhammānaṁ atthaṅgamo”ti. ",
  "sn47.42:1.12": "Dutiyaṁ. "
}