{
  "tha-ap502:0.1": "Therāpadāna",
  "tha-ap502:0.2": "Kiṅkaṇipupphavagga",
  "tha-ap502:0.3": "10. Piyālaphaladāyakattheraapadāna",
  "tha-ap502:1.1": "“Migaluddo pure āsiṁ,",
  "tha-ap502:1.2": "vipine vicaraṁ tadā;",
  "tha-ap502:1.3": "Addasaṁ virajaṁ buddhaṁ,",
  "tha-ap502:1.4": "sabbadhammāna pāraguṁ.",
  "tha-ap502:2.1": "Piyālaphalamādāya,",
  "tha-ap502:2.2": "buddhaseṭṭhassadāsahaṁ;",
  "tha-ap502:2.3": "Puññakkhettassa vīrassa,",
  "tha-ap502:2.4": "pasanno sehi pāṇibhi.",
  "tha-ap502:3.1": "Ekatiṁse ito kappe,",
  "tha-ap502:3.2": "yaṁ phalaṁ adadiṁ tadā;",
  "tha-ap502:3.3": "Duggatiṁ nābhijānāmi,",
  "tha-ap502:3.4": "phaladānassidaṁ phalaṁ.",
  "tha-ap502:4.1": "Kilesā jhāpitā mayhaṁ,",
  "tha-ap502:4.2": "…pe…",
  "tha-ap502:4.3": "viharāmi anāsavo.",
  "tha-ap502:5.1": "Svāgataṁ vata me āsi,",
  "tha-ap502:5.2": "…pe…",
  "tha-ap502:5.3": "kataṁ buddhassa sāsanaṁ.",
  "tha-ap502:6.1": "Paṭisambhidā catasso,",
  "tha-ap502:6.2": "…pe…",
  "tha-ap502:6.3": "kataṁ buddhassa sāsanaṁ”. ",
  "tha-ap502:7.1": "Itthaṁ sudaṁ āyasmā piyālaphaladāyako thero imā gāthāyo abhāsitthāti.",
  "tha-ap502:8.1": "Piyālaphaladāyakattherassāpadānaṁ dasamaṁ.",
  "tha-ap502:8.2": "Kiṅkaṇipupphavaggo paññāsamo.",
  "tha-ap502:9.1": "Tassuddānaṁ",
  "tha-ap502:10.1": "Kiṅkaṇī paṁsukūlañca,",
  "tha-ap502:10.2": "koraṇḍamatha kiṁsukaṁ;",
  "tha-ap502:10.3": "Upaḍḍhadussī ghatado,",
  "tha-ap502:10.4": "udakaṁ thūpakārako.",
  "tha-ap502:11.1": "Naḷakārī ca navamo,",
  "tha-ap502:11.2": "piyālaphaladāyako;",
  "tha-ap502:11.3": "Satamekañca gāthānaṁ,",
  "tha-ap502:11.4": "navakañca taduttari.",
  "tha-ap502:12.1": "Atha vagguddānaṁ",
  "tha-ap502:13.1": "Metteyyavaggo bhaddāli,",
  "tha-ap502:13.2": "sakiṁsammajjakopi ca;",
  "tha-ap502:13.3": "Ekavihārī vibhītakī,",
  "tha-ap502:13.4": "jagatī sālapupphiyo.",
  "tha-ap502:14.1": "Naḷāgāraṁ paṁsukūlaṁ,",
  "tha-ap502:14.2": "kiṅkaṇipupphiyo tathā;",
  "tha-ap502:14.3": "Asīti dve ca gāthāyo,",
  "tha-ap502:14.4": "catuddasasatāni ca.",
  "tha-ap502:15.1": "Metteyyavaggadasakaṁ.",
  "tha-ap502:16.1": "Pañcamasatakaṁ samattaṁ."
}