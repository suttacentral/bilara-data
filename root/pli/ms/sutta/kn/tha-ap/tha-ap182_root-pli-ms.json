{
  "tha-ap182:0.1": "Therāpadāna",
  "tha-ap182:0.2": "Kumudavagga",
  "tha-ap182:0.3": "10. Saṅghupaṭṭhākattheraapadāna",
  "tha-ap182:1.1": "“Vessabhumhi bhagavati,",
  "tha-ap182:1.2": "ahosārāmiko ahaṁ;",
  "tha-ap182:1.3": "Pasannacitto sumano,",
  "tha-ap182:1.4": "upaṭṭhiṁ saṅghamuttamaṁ.",
  "tha-ap182:2.1": "Ekattiṁse ito kappe,",
  "tha-ap182:2.2": "yaṁ kammamakariṁ tadā;",
  "tha-ap182:2.3": "Duggatiṁ nābhijānāmi,",
  "tha-ap182:2.4": "upaṭṭhānassidaṁ phalaṁ.",
  "tha-ap182:3.1": "Ito te sattame kappe,",
  "tha-ap182:3.2": "sattevāsuṁ samodakā;",
  "tha-ap182:3.3": "Sattaratanasampannā,",
  "tha-ap182:3.4": "cakkavattī mahabbalā.",
  "tha-ap182:4.1": "Paṭisambhidā catasso,",
  "tha-ap182:4.2": "…pe…",
  "tha-ap182:4.3": "kataṁ buddhassa sāsanaṁ”. ",
  "tha-ap182:5.1": "Itthaṁ sudaṁ āyasmā saṅghupaṭṭhāko thero imā gāthāyo abhāsitthāti.",
  "tha-ap182:6.1": "Saṅghupaṭṭhākattherassāpadānaṁ dasamaṁ.",
  "tha-ap182:7.1": "Kumudavaggo aṭṭhārasamo.",
  "tha-ap182:8.1": "Tassuddānaṁ",
  "tha-ap182:9.1": "Kumudo atha nisseṇī,",
  "tha-ap182:9.2": "rattiko udapānado;",
  "tha-ap182:9.3": "Sīhāsanī maggadado,",
  "tha-ap182:9.4": "ekadīpī maṇippado;",
  "tha-ap182:9.5": "Tikicchako upaṭṭhāko,",
  "tha-ap182:9.6": "ekapaññāsa gāthakāti."
}