{
  "thag3.16:0.1": "Theragāthā 3.16 ",
  "thag3.16:0.2": "Tikanipāta ",
  "thag3.16:0.3": "Paṭhamavagga ",
  "thag3.16:0.4": "Vimalattheragāthā ",
  "thag3.16:1.1": "“Pāpamitte vivajjetvā, ",
  "thag3.16:1.2": "bhajeyyuttamapuggalaṁ; ",
  "thag3.16:1.3": "Ovāde cassa tiṭṭheyya, ",
  "thag3.16:1.4": "patthento acalaṁ sukhaṁ. ",
  "thag3.16:2.1": "Parittaṁ dārumāruyha, ",
  "thag3.16:2.2": "yathā sīde mahaṇṇave; ",
  "thag3.16:2.3": "Evaṁ kusītamāgamma, ",
  "thag3.16:2.4": "sādhujīvīpi sīdati; ",
  "thag3.16:2.5": "Tasmā taṁ parivajjeyya, ",
  "thag3.16:2.6": "kusītaṁ hīnavīriyaṁ. ",
  "thag3.16:3.1": "Pavivittehi ariyehi, ",
  "thag3.16:3.2": "pahitattehi jhāyibhi; ",
  "thag3.16:3.3": "Niccaṁ āraddhavīriyehi, ",
  "thag3.16:3.4": "paṇḍitehi sahāvase”ti. ",
  "thag3.16:3.5": "… Vimalo thero … ",
  "thag3.16:3.6": "Tikanipāto niṭṭhito. ",
  "thag3.16:4.0": "Tatruddānaṁ ",
  "thag3.16:4.1": "Aṅgaṇiko bhāradvājo, ",
  "thag3.16:4.2": "paccayo bākulo isi; ",
  "thag3.16:4.3": "Dhaniyo mātaṅgaputto, ",
  "thag3.16:4.4": "sobhito vāraṇo isi. ",
  "thag3.16:5.1": "Vassiko ca yasojo ca, ",
  "thag3.16:5.2": "sāṭimattiyupāli ca; ",
  "thag3.16:5.3": "Uttarapālo abhibhūto, ",
  "thag3.16:5.4": "gotamo hāritopi ca. ",
  "thag3.16:6.1": "Thero tikanipātamhi, ",
  "thag3.16:6.2": "nibbāne vimalo kato; ",
  "thag3.16:6.3": "Aṭṭhatālīsa gāthāyo, ",
  "thag3.16:6.4": "therā soḷasa kittitāti. "
}