{
  "thag2.2:0.1": "Theragāthā 2.2",
  "thag2.2:0.2": "Dukanipāta",
  "thag2.2:0.3": "Paṭhamavagga",
  "thag2.2:0.4": "Piṇḍolabhāradvājattheragāthā",
  "thag2.2:1.1": "“Nayidaṁ anayena jīvitaṁ,",
  "thag2.2:1.2": "Nāhāro hadayassa santiko;",
  "thag2.2:1.3": "Āhāraṭṭhitiko samussayo,",
  "thag2.2:1.4": "Iti disvāna carāmi esanaṁ.",
  "thag2.2:2.1": "Paṅkoti hi naṁ pavedayuṁ,",
  "thag2.2:2.2": "Yāyaṁ vandanapūjanā kulesu;",
  "thag2.2:2.3": "Sukhumaṁ sallaṁ durubbahaṁ,",
  "thag2.2:2.4": "Sakkāro kāpurisena dujjaho”ti.",
  "thag2.2:2.5": "Itthaṁ sudaṁ āyasmā piṇḍolabhāradvājo thero gāthāyo abhāsitthāti."
}