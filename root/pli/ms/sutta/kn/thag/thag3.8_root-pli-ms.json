{
  "thag3.8:0.1": "Theragāthā 3.8",
  "thag3.8:0.2": "Tikanipāta",
  "thag3.8:0.3": "Paṭhamavagga",
  "thag3.8:0.4": "Vassikattheragāthā",
  "thag3.8:1.1": "“Ekopi saddho medhāvī,",
  "thag3.8:1.2": "assaddhānīdha ñātinaṁ;",
  "thag3.8:1.3": "Dhammaṭṭho sīlasampanno,",
  "thag3.8:1.4": "hoti atthāya bandhunaṁ.",
  "thag3.8:2.1": "Niggayha anukampāya,",
  "thag3.8:2.2": "coditā ñātayo mayā;",
  "thag3.8:2.3": "Ñātibandhavapemena,",
  "thag3.8:2.4": "kāraṁ katvāna bhikkhusu.",
  "thag3.8:3.1": "Te abbhatītā kālaṅkatā,",
  "thag3.8:3.2": "pattā te tidivaṁ sukhaṁ;",
  "thag3.8:3.3": "Bhātaro mayhaṁ mātā ca,",
  "thag3.8:3.4": "modanti kāmakāmino”ti.",
  "thag3.8:3.5": "… Vassiko thero …."
}