{
  "thag16.7:0.1": "Theragāthā 16.7 ",
  "thag16.7:0.2": "Vīsatinipāta ",
  "thag16.7:0.3": "Paṭhamavagga ",
  "thag16.7:0.4": "Kāḷigodhāputtabhaddiyattheragāthā ",
  "thag16.7:1.1": "“Yātaṁ me hatthigīvāya, ",
  "thag16.7:1.2": "sukhumā vatthā padhāritā; ",
  "thag16.7:1.3": "Sālīnaṁ odano bhutto, ",
  "thag16.7:1.4": "sucimaṁsūpasecano. ",
  "thag16.7:2.1": "Sojja bhaddo sātatiko, ",
  "thag16.7:2.2": "uñchāpattāgate rato; ",
  "thag16.7:2.3": "Jhāyati anupādāno, ",
  "thag16.7:2.4": "putto godhāya bhaddiyo. ",
  "thag16.7:3.1": "Paṁsukūlī sātatiko, ",
  "thag16.7:3.2": "uñchāpattāgate rato; ",
  "thag16.7:3.3": "Jhāyati anupādāno, ",
  "thag16.7:3.4": "putto godhāya bhaddiyo. ",
  "thag16.7:4.1": "Piṇḍapātī sātatiko, ",
  "thag16.7:4.2": "… ",
  "thag16.7:4.3": "pe … ",
  "thag16.7:4.4": "… ",
  "thag16.7:5.1": "Tecīvarī sātatiko, ",
  "thag16.7:5.2": "… ",
  "thag16.7:5.3": "pe … ",
  "thag16.7:5.4": "… ",
  "thag16.7:6.1": "Sapadānacārī sātatiko, ",
  "thag16.7:6.2": "… ",
  "thag16.7:6.3": "pe … ",
  "thag16.7:6.4": "… ",
  "thag16.7:7.1": "Ekāsanī sātatiko, ",
  "thag16.7:7.2": "… ",
  "thag16.7:7.3": "pe … ",
  "thag16.7:7.4": "… ",
  "thag16.7:8.1": "Pattapiṇḍī sātatiko, ",
  "thag16.7:8.2": "… ",
  "thag16.7:8.3": "pe … ",
  "thag16.7:8.4": "… ",
  "thag16.7:9.1": "Khalupacchābhattī sātatiko, ",
  "thag16.7:9.2": "… ",
  "thag16.7:9.3": "pe … ",
  "thag16.7:9.4": "… ",
  "thag16.7:10.1": "Āraññiko sātatiko, ",
  "thag16.7:10.2": "… ",
  "thag16.7:10.3": "pe … ",
  "thag16.7:10.4": "… ",
  "thag16.7:11.1": "Rukkhamūliko sātatiko, ",
  "thag16.7:11.2": "… ",
  "thag16.7:11.3": "pe … ",
  "thag16.7:11.4": "… ",
  "thag16.7:12.1": "Abbhokāsī sātatiko, ",
  "thag16.7:12.2": "… ",
  "thag16.7:12.3": "pe … ",
  "thag16.7:12.4": "… ",
  "thag16.7:13.1": "Sosāniko sātatiko, ",
  "thag16.7:13.2": "… ",
  "thag16.7:13.3": "pe … ",
  "thag16.7:13.4": "… ",
  "thag16.7:14.1": "Yathāsanthatiko sātatiko, ",
  "thag16.7:14.2": "… ",
  "thag16.7:14.3": "pe … ",
  "thag16.7:14.4": "… ",
  "thag16.7:15.1": "Nesajjiko sātatiko, ",
  "thag16.7:15.2": "… ",
  "thag16.7:15.3": "pe … ",
  "thag16.7:15.4": "… ",
  "thag16.7:16.1": "Appiccho sātatiko, ",
  "thag16.7:16.2": "… ",
  "thag16.7:16.3": "pe … ",
  "thag16.7:16.4": "… ",
  "thag16.7:17.1": "Santuṭṭho sātatiko, ",
  "thag16.7:17.2": "… ",
  "thag16.7:17.3": "pe … ",
  "thag16.7:17.4": "… ",
  "thag16.7:18.1": "Pavivitto sātatiko, ",
  "thag16.7:18.2": "… ",
  "thag16.7:18.3": "pe … ",
  "thag16.7:18.4": "… ",
  "thag16.7:19.1": "Asaṁsaṭṭho sātatiko, ",
  "thag16.7:19.2": "… ",
  "thag16.7:19.3": "pe … ",
  "thag16.7:19.4": "… ",
  "thag16.7:20.1": "Āraddhavīriyo sātatiko, ",
  "thag16.7:20.2": "… ",
  "thag16.7:20.3": "pe … ",
  "thag16.7:20.4": "… ",
  "thag16.7:21.1": "Hitvā satapalaṁ kaṁsaṁ, ",
  "thag16.7:21.2": "sovaṇṇaṁ satarājikaṁ; ",
  "thag16.7:21.3": "Aggahiṁ mattikāpattaṁ, ",
  "thag16.7:21.4": "idaṁ dutiyābhisecanaṁ. ",
  "thag16.7:22.1": "Ucce maṇḍalipākāre, ",
  "thag16.7:22.2": "daḷhamaṭṭālakoṭṭhake; ",
  "thag16.7:22.3": "Rakkhito khaggahatthehi, ",
  "thag16.7:22.4": "uttasaṁ vihariṁ pure. ",
  "thag16.7:23.1": "Sojja bhaddo anutrāsī, ",
  "thag16.7:23.2": "pahīnabhayabheravo; ",
  "thag16.7:23.3": "Jhāyati vanamoggayha, ",
  "thag16.7:23.4": "putto godhāya bhaddiyo. ",
  "thag16.7:24.1": "Sīlakkhandhe patiṭṭhāya, ",
  "thag16.7:24.2": "satiṁ paññañca bhāvayaṁ; ",
  "thag16.7:24.3": "Pāpuṇiṁ anupubbena, ",
  "thag16.7:24.4": "sabbasaṁyojanakkhayan”ti. ",
  "thag16.7:24.5": "… Bhaddiyo kāḷigodhāya putto thero …. "
}