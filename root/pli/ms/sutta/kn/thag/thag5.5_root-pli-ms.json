{
  "thag5.5:0.1": "Theragāthā 5.5",
  "thag5.5:0.2": "Pañcakanipāta",
  "thag5.5:0.3": "Paṭhamavagga",
  "thag5.5:0.4": "Vaḍḍhattheragāthā",
  "thag5.5:1.1": "“Sādhū hi kira me mātā,",
  "thag5.5:1.2": "Patodaṁ upadaṁsayi;",
  "thag5.5:1.3": "Yassāhaṁ vacanaṁ sutvā,",
  "thag5.5:1.4": "Anusiṭṭho janettiyā;",
  "thag5.5:1.5": "Āraddhavīriyo pahitatto,",
  "thag5.5:1.6": "Patto sambodhimuttamaṁ.",
  "thag5.5:2.1": "Arahā dakkhiṇeyyomhi,",
  "thag5.5:2.2": "tevijjo amataddaso;",
  "thag5.5:2.3": "Jetvā namucino senaṁ,",
  "thag5.5:2.4": "viharāmi anāsavo.",
  "thag5.5:3.1": "Ajjhattañca bahiddhā ca,",
  "thag5.5:3.2": "ye me vijjiṁsu āsavā;",
  "thag5.5:3.3": "Sabbe asesā ucchinnā,",
  "thag5.5:3.4": "na ca uppajjare puna.",
  "thag5.5:4.1": "Visāradā kho bhaginī,",
  "thag5.5:4.2": "etamatthaṁ abhāsayi;",
  "thag5.5:4.3": "‘Apihā nūna mayipi,",
  "thag5.5:4.4": "vanatho te na vijjati’.",
  "thag5.5:5.1": "Pariyantakataṁ dukkhaṁ,",
  "thag5.5:5.2": "antimoyaṁ samussayo;",
  "thag5.5:5.3": "Jātimaraṇasaṁsāro,",
  "thag5.5:5.4": "natthi dāni punabbhavo”ti.",
  "thag5.5:5.5": "… Vaḍḍho thero …."
}