{
  "thag3.5:0.1": "Theragāthā 3.5",
  "thag3.5:0.2": "Tikanipāta",
  "thag3.5:0.3": "Paṭhamavagga",
  "thag3.5:0.4": "Mātaṅgaputtattheragāthā",
  "thag3.5:1.1": "“Atisītaṁ atiuṇhaṁ,",
  "thag3.5:1.2": "atisāyamidaṁ ahu;",
  "thag3.5:1.3": "Iti vissaṭṭhakammante,",
  "thag3.5:1.4": "khaṇā accenti māṇave.",
  "thag3.5:2.1": "Yo ca sītañca uṇhañca,",
  "thag3.5:2.2": "tiṇā bhiyyo na maññati;",
  "thag3.5:2.3": "Karaṁ purisakiccāni,",
  "thag3.5:2.4": "so sukhā na vihāyati.",
  "thag3.5:3.1": "Dabbaṁ kusaṁ poṭakilaṁ,",
  "thag3.5:3.2": "usīraṁ muñjapabbajaṁ;",
  "thag3.5:3.3": "Urasā panudissāmi,",
  "thag3.5:3.4": "vivekamanubrūhayan”ti.",
  "thag3.5:3.5": "… Mātaṅgaputto thero …."
}