{
  "thag4.2:0.1": "Theragāthā 4.2",
  "thag4.2:0.2": "Catukkanipāta",
  "thag4.2:0.3": "Paṭhamavagga",
  "thag4.2:0.4": "Bhaguttheragāthā",
  "thag4.2:1.1": "“Ahaṁ middhena pakato,",
  "thag4.2:1.2": "vihārā upanikkhamiṁ;",
  "thag4.2:1.3": "Caṅkamaṁ abhiruhanto,",
  "thag4.2:1.4": "tattheva papatiṁ chamā.",
  "thag4.2:2.1": "Gattāni parimajjitvā,",
  "thag4.2:2.2": "punapāruyha caṅkamaṁ;",
  "thag4.2:2.3": "Caṅkame caṅkamiṁ sohaṁ,",
  "thag4.2:2.4": "ajjhattaṁ susamāhito.",
  "thag4.2:3.1": "Tato me manasīkāro,",
  "thag4.2:3.2": "yoniso udapajjatha;",
  "thag4.2:3.3": "Ādīnavo pāturahu,",
  "thag4.2:3.4": "nibbidā samatiṭṭhatha.",
  "thag4.2:4.1": "Tato cittaṁ vimucci me,",
  "thag4.2:4.2": "passa dhammasudhammataṁ;",
  "thag4.2:4.3": "Tisso vijjā anuppattā,",
  "thag4.2:4.4": "kataṁ buddhassa sāsanan”ti.",
  "thag4.2:4.5": "… Bhagutthero …."
}