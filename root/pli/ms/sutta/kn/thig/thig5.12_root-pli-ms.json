{
  "thig5.12:0.1": "Therīgāthā 5.12 ",
  "thig5.12:0.2": "Pañcakanipāta ",
  "thig5.12:0.3": "Candātherīgāthā ",
  "thig5.12:1.1": "“Duggatāhaṁ pure āsiṁ, ",
  "thig5.12:1.2": "vidhavā ca aputtikā; ",
  "thig5.12:1.3": "Vinā mittehi ñātīhi, ",
  "thig5.12:1.4": "bhattacoḷassa nādhigaṁ. ",
  "thig5.12:2.1": "Pattaṁ daṇḍañca gaṇhitvā, ",
  "thig5.12:2.2": "bhikkhamānā kulā kulaṁ; ",
  "thig5.12:2.3": "Sītuṇhena ca ḍayhantī, ",
  "thig5.12:2.4": "satta vassāni cārihaṁ. ",
  "thig5.12:3.1": "Bhikkhuniṁ puna disvāna, ",
  "thig5.12:3.2": "annapānassa lābhiniṁ; ",
  "thig5.12:3.3": "Upasaṅkamma avocaṁ, ",
  "thig5.12:3.4": "‘pabbajjaṁ anagāriyaṁ’. ",
  "thig5.12:4.1": "Sā ca maṁ anukampāya, ",
  "thig5.12:4.2": "pabbājesi paṭācārā; ",
  "thig5.12:4.3": "Tato maṁ ovaditvāna, ",
  "thig5.12:4.4": "paramatthe niyojayi. ",
  "thig5.12:5.1": "Tassāhaṁ vacanaṁ sutvā, ",
  "thig5.12:5.2": "akāsiṁ anusāsaniṁ; ",
  "thig5.12:5.3": "Amogho ayyāyovādo, ",
  "thig5.12:5.4": "tevijjāmhi anāsavā”ti. ",
  "thig5.12:6.1": "… Candā therī …. ",
  "thig5.12:7.1": "Pañcakanipāto niṭṭhito. "
}