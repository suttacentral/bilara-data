{
  "an6.77:0.1": "Aṅguttara Nikāya 6.77 ",
  "an6.77:0.2": "8. Arahattavagga ",
  "an6.77:0.3": "Uttarimanussadhammasutta ",
  "an6.77:1.1": "“Cha, bhikkhave, dhamme appahāya abhabbo uttari manussadhammaṁ alamariyañāṇadassanavisesaṁ sacchikātuṁ. ",
  "an6.77:1.2": "Katame cha? ",
  "an6.77:1.3": "Muṭṭhassaccaṁ, asampajaññaṁ, indriyesu aguttadvārataṁ, bhojane amattaññutaṁ, kuhanaṁ, lapanaṁ. ",
  "an6.77:1.4": "Ime kho, bhikkhave, cha dhamme appahāya abhabbo uttari manussadhammaṁ alamariyañāṇadassanavisesaṁ sacchikātuṁ. ",
  "an6.77:2.1": "Cha, bhikkhave, dhamme pahāya bhabbo uttari manussadhammaṁ alamariyañāṇadassanavisesaṁ sacchikātuṁ. ",
  "an6.77:2.2": "Katame cha? ",
  "an6.77:2.3": "Muṭṭhassaccaṁ, asampajaññaṁ, indriyesu aguttadvārataṁ, bhojane amattaññutaṁ, kuhanaṁ, lapanaṁ. ",
  "an6.77:2.4": "Ime kho, bhikkhave, cha dhamme pahāya bhabbo uttari manussadhammaṁ alamariyañāṇadassanavisesaṁ sacchikātun”ti. ",
  "an6.77:2.5": "Tatiyaṁ. "
}