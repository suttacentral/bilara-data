{
  "an4.98:0.1": "Aṅguttara Nikāya 4.98 ",
  "an4.98:0.2": "10. Asuravagga ",
  "an4.98:0.3": "Attahitasutta ",
  "an4.98:1.1": "“Cattārome, bhikkhave, puggalā santo saṁvijjamānā lokasmiṁ. ",
  "an4.98:1.2": "Katame cattāro? ",
  "an4.98:1.3": "Attahitāya paṭipanno no parahitāya, ",
  "an4.98:1.4": "parahitāya paṭipanno no attahitāya, ",
  "an4.98:1.5": "nevattahitāya paṭipanno no parahitāya, ",
  "an4.98:1.6": "attahitāya ceva paṭipanno parahitāya ca. ",
  "an4.98:1.7": "Ime kho, bhikkhave, cattāro puggalā santo saṁvijjamānā lokasmin”ti. ",
  "an4.98:1.8": "Aṭṭhamaṁ. "
}