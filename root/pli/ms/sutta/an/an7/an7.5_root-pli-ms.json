{
  "an7.5:0.1": "Aṅguttara Nikāya 7.5 ",
  "an7.5:0.2": "1. Dhanavagga ",
  "an7.5:0.3": "Saṅkhittadhanasutta ",
  "an7.5:1.1": "“Sattimāni, bhikkhave, dhanāni. ",
  "an7.5:1.2": "Katamāni satta? ",
  "an7.5:1.3": "Saddhādhanaṁ, sīladhanaṁ, hirīdhanaṁ, ottappadhanaṁ, sutadhanaṁ, cāgadhanaṁ, paññādhanaṁ. ",
  "an7.5:1.4": "Imāni kho, bhikkhave, satta dhanānīti. ",
  "an7.5:2.1": "Saddhādhanaṁ sīladhanaṁ, ",
  "an7.5:2.2": "hirī ottappiyaṁ dhanaṁ; ",
  "an7.5:2.3": "Sutadhanañca cāgo ca, ",
  "an7.5:2.4": "paññā ve sattamaṁ dhanaṁ. ",
  "an7.5:3.1": "Yassa ete dhanā atthi, ",
  "an7.5:3.2": "itthiyā purisassa vā; ",
  "an7.5:3.3": "Adaliddoti taṁ āhu, ",
  "an7.5:3.4": "amoghaṁ tassa jīvitaṁ. ",
  "an7.5:4.1": "Tasmā saddhañca sīlañca, ",
  "an7.5:4.2": "Pasādaṁ dhammadassanaṁ; ",
  "an7.5:4.3": "Anuyuñjetha medhāvī, ",
  "an7.5:4.4": "Saraṁ buddhāna sāsanan”ti. ",
  "an7.5:4.5": "Pañcamaṁ. "
}