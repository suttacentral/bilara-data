{
  "an3.46:0.1": "Aṅguttara Nikāya 3.46 ",
  "an3.46:0.2": "5. Cūḷavagga ",
  "an3.46:0.3": "Sīlavantasutta ",
  "an3.46:1.1": "“Yaṁ, bhikkhave, sīlavanto pabbajitā gāmaṁ vā nigamaṁ vā upanissāya viharanti. ",
  "an3.46:1.2": "Tattha manussā tīhi ṭhānehi bahuṁ puññaṁ pasavanti. ",
  "an3.46:1.3": "Katamehi tīhi? ",
  "an3.46:1.4": "Kāyena, vācāya, manasā. ",
  "an3.46:1.5": "Yaṁ, bhikkhave, sīlavanto pabbajitā gāmaṁ vā nigamaṁ vā upanissāya viharanti. ",
  "an3.46:1.6": "Tattha manussā imehi tīhi ṭhānehi bahuṁ puññaṁ pasavantī”ti. ",
  "an3.46:1.7": "Chaṭṭhaṁ. "
}