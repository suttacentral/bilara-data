{
  "kv3.3:0.1": "Kathāvatthu",
  "kv3.3:0.2": "Mahāpaṇṇāsaka",
  "kv3.3:0.3": "Tatiyavagga",
  "kv3.3:0.4": "Vimuttikathā",
  "kv3.3:1.1": "Sarāgaṁ cittaṁ vimuccatīti?",
  "kv3.3:1.2": "Āmantā.",
  "kv3.3:1.3": "Rāgasahagataṁ rāgasahajātaṁ rāgasaṁsaṭṭhaṁ rāgasampayuttaṁ rāgasahabhu rāgānuparivatti akusalaṁ lokiyaṁ sāsavaṁ saṁyojaniyaṁ ganthaniyaṁ oghaniyaṁ yoganiyaṁ nīvaraṇiyaṁ parāmaṭṭhaṁ upādāniyaṁ saṅkilesiyaṁ cittaṁ vimuccatīti?",
  "kv3.3:1.4": "Na hevaṁ vattabbe …pe….",
  "kv3.3:2.1": "Saphassaṁ cittaṁ vimuccati, phasso ca cittañca ubho vimuccantīti?",
  "kv3.3:2.2": "Āmantā.",
  "kv3.3:2.3": "Sarāgaṁ cittaṁ vimuccati, rāgo ca cittañca ubho vimuccantīti?",
  "kv3.3:2.4": "Na hevaṁ vattabbe …pe….",
  "kv3.3:3.1": "Savedanaṁ …pe…",
  "kv3.3:3.2": "sasaññaṁ …pe…",
  "kv3.3:3.3": "sacetanaṁ …pe…",
  "kv3.3:3.4": "sapaññaṁ cittaṁ vimuccati, paññā ca cittañca ubho vimuccantīti?",
  "kv3.3:3.5": "Āmantā.",
  "kv3.3:3.6": "Sarāgaṁ cittaṁ vimuccati, rāgo ca cittañca ubho vimuccantīti?",
  "kv3.3:3.7": "Na hevaṁ vattabbe …pe….",
  "kv3.3:4.1": "Saphassaṁ sarāgaṁ cittaṁ vimuccati, phasso ca cittañca ubho vimuccantīti?",
  "kv3.3:4.2": "Āmantā.",
  "kv3.3:4.3": "Rāgo ca cittañca ubho vimuccantīti?",
  "kv3.3:4.4": "Na hevaṁ vattabbe …pe….",
  "kv3.3:5.1": "Savedanaṁ sarāgaṁ …pe…",
  "kv3.3:5.2": "sasaññaṁ sarāgaṁ …pe…",
  "kv3.3:5.3": "sacetanaṁ sarāgaṁ …pe…",
  "kv3.3:5.4": "sapaññaṁ sarāgaṁ cittaṁ vimuccati, paññā ca cittañca ubho vimuccantīti?",
  "kv3.3:5.5": "Āmantā.",
  "kv3.3:5.6": "Rāgo ca cittañca ubho vimuccantīti?",
  "kv3.3:5.7": "Na hevaṁ vattabbe …pe….",
  "kv3.3:6.1": "Sadosaṁ cittaṁ vimuccatīti?",
  "kv3.3:6.2": "Āmantā.",
  "kv3.3:6.3": "Dosasahagataṁ dosasahajātaṁ dosasaṁsaṭṭhaṁ dosasampayuttaṁ dosasahabhu dosānuparivatti akusalaṁ lokiyaṁ sāsavaṁ …pe… saṅkilesiyaṁ cittaṁ vimuccatīti?",
  "kv3.3:6.4": "Na hevaṁ vattabbe …pe….",
  "kv3.3:7.1": "Saphassaṁ cittaṁ vimuccati, phasso ca cittañca ubho vimuccantīti?",
  "kv3.3:7.2": "Āmantā.",
  "kv3.3:7.3": "Sadosaṁ cittaṁ vimuccati, doso ca cittañca ubho vimuccantīti?",
  "kv3.3:7.4": "Na hevaṁ vattabbe …pe….",
  "kv3.3:8.1": "Savedanaṁ …pe…",
  "kv3.3:8.2": "sasaññaṁ …pe…",
  "kv3.3:8.3": "sacetanaṁ …pe…",
  "kv3.3:8.4": "sapaññaṁ cittaṁ vimuccati, paññā ca cittañca ubho vimuccantīti?",
  "kv3.3:8.5": "Āmantā.",
  "kv3.3:8.6": "Sadosaṁ cittaṁ vimuccati, doso ca cittañca ubho vimuccantīti?",
  "kv3.3:8.7": "Na hevaṁ vattabbe …pe….",
  "kv3.3:9.1": "Saphassaṁ sadosaṁ cittaṁ vimuccati, phasso ca cittañca ubho vimuccantīti?",
  "kv3.3:9.2": "Āmantā.",
  "kv3.3:9.3": "Sadosaṁ cittaṁ vimuccati, doso ca cittañca ubho vimuccantīti?",
  "kv3.3:9.4": "Na hevaṁ vattabbe …pe….",
  "kv3.3:10.1": "Savedanaṁ sadosaṁ …",
  "kv3.3:10.2": "sasaññaṁ sadosaṁ …",
  "kv3.3:10.3": "sacetanaṁ sadosaṁ …",
  "kv3.3:10.4": "sapaññaṁ sadosaṁ cittaṁ vimuccati, paññā ca cittañca ubho vimuccantīti?",
  "kv3.3:10.5": "Āmantā.",
  "kv3.3:10.6": "Doso ca cittañca ubho vimuccantīti?",
  "kv3.3:10.7": "Na hevaṁ vattabbe …pe….",
  "kv3.3:11.1": "Samohaṁ cittaṁ vimuccatīti?",
  "kv3.3:11.2": "Āmantā.",
  "kv3.3:11.3": "Mohasahagataṁ mohasahajātaṁ mohasaṁsaṭṭhaṁ mohasampayuttaṁ mohasahabhu mohānuparivatti akusalaṁ lokiyaṁ sāsavaṁ …pe… saṅkilesiyaṁ cittaṁ vimuccatīti?",
  "kv3.3:11.4": "Na hevaṁ vattabbe …pe….",
  "kv3.3:12.1": "Saphassaṁ cittaṁ vimuccati, phasso ca cittañca ubho vimuccantīti?",
  "kv3.3:12.2": "Āmantā.",
  "kv3.3:12.3": "Samohaṁ cittaṁ vimuccati, moho ca cittañca ubho vimuccantīti?",
  "kv3.3:12.4": "Na hevaṁ vattabbe …pe….",
  "kv3.3:13.1": "Savedanaṁ …",
  "kv3.3:13.2": "sasaññaṁ …",
  "kv3.3:13.3": "sacetanaṁ …",
  "kv3.3:13.4": "sapaññaṁ cittaṁ vimuccati, paññā ca cittañca ubho vimuccantīti?",
  "kv3.3:13.5": "Āmantā.",
  "kv3.3:13.6": "Samohaṁ cittaṁ vimuccati, moho ca cittañca ubho vimuccantīti?",
  "kv3.3:13.7": "Na hevaṁ vattabbe …pe….",
  "kv3.3:14.1": "Saphassaṁ samohaṁ cittaṁ vimuccati, phasso ca cittañca ubho vimuccantīti?",
  "kv3.3:14.2": "Āmantā.",
  "kv3.3:14.3": "Moho ca cittañca ubho vimuccantīti?",
  "kv3.3:14.4": "Na hevaṁ vattabbe …pe….",
  "kv3.3:15.1": "Savedanaṁ samohaṁ …",
  "kv3.3:15.2": "sasaññaṁ samohaṁ …",
  "kv3.3:15.3": "sacetanaṁ samohaṁ …pe…",
  "kv3.3:15.4": "sapaññaṁ samohaṁ cittaṁ vimuccati, paññā ca cittañca ubho vimuccantīti?",
  "kv3.3:15.5": "Āmantā.",
  "kv3.3:15.6": "Moho ca cittañca ubho vimuccantīti?",
  "kv3.3:15.7": "Na hevaṁ vattabbe …pe….",
  "kv3.3:16.1": "Sarāgaṁ sadosaṁ samohaṁ cittaṁ vimuccatīti?",
  "kv3.3:16.2": "Āmantā.",
  "kv3.3:16.3": "Vītarāgaṁ vītadosaṁ vītamohaṁ nikkilesaṁ cittaṁ vimuccatīti?",
  "kv3.3:16.4": "Na hevaṁ vattabbe …pe…",
  "kv3.3:16.5": "tena hi na vattabbaṁ—",
  "kv3.3:16.6": "“sarāgaṁ sadosaṁ samohaṁ cittaṁ vimuccatī”ti.",
  "kv3.3:16.7": "Vimuttikathā niṭṭhitā."
}