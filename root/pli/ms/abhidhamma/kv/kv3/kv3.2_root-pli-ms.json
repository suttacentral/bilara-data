{
  "kv3.2:0.1": "Kathāvatthu",
  "kv3.2:0.2": "Mahāpaṇṇāsaka",
  "kv3.2:0.3": "Tatiyavagga",
  "kv3.2:0.4": "Ariyantikathā",
  "kv3.2:1.1": "Ṭhānāṭhāne yathābhūtaṁ ñāṇaṁ tathāgatabalaṁ ariyanti?",
  "kv3.2:1.2": "Āmantā.",
  "kv3.2:1.3": "Maggo phalaṁ nibbānaṁ, sotāpattimaggo sotāpattiphalaṁ, sakadāgāmimaggo sakadāgāmiphalaṁ, anāgāmimaggo anāgāmiphalaṁ, arahattamaggo arahattaphalaṁ, satipaṭṭhānaṁ sammappadhānaṁ iddhipādo indriyaṁ balaṁ bojjhaṅgoti?",
  "kv3.2:1.4": "Na hevaṁ vattabbe …pe….",
  "kv3.2:2.1": "Ṭhānāṭhāne yathābhūtaṁ ñāṇaṁ tathāgatabalaṁ ariyanti?",
  "kv3.2:2.2": "Āmantā.",
  "kv3.2:2.3": "Suññatārammaṇanti?",
  "kv3.2:2.4": "Na hevaṁ vattabbe …pe….",
  "kv3.2:2.5": "Suññatārammaṇanti?",
  "kv3.2:2.6": "Āmantā.",
  "kv3.2:2.7": "Ṭhānāṭhānañca manasi karoti, suññatañca manasi karotīti?",
  "kv3.2:2.8": "Na hevaṁ vattabbe …pe….",
  "kv3.2:3.1": "Ṭhānāṭhānañca manasi karoti, suññatañca manasi karotīti?",
  "kv3.2:3.2": "Āmantā.",
  "kv3.2:3.3": "Dvinnaṁ phassānaṁ dvinnaṁ cittānaṁ samodhānaṁ hotīti?",
  "kv3.2:3.4": "Na hevaṁ vattabbe …pe…",
  "kv3.2:3.5": "ṭhānāṭhāne yathābhūtaṁ ñāṇaṁ tathāgatabalaṁ ariyanti?",
  "kv3.2:3.6": "Āmantā.",
  "kv3.2:3.7": "Animittārammaṇaṁ …pe…",
  "kv3.2:3.8": "appaṇihitārammaṇanti?",
  "kv3.2:3.9": "Na hevaṁ vattabbe …pe…",
  "kv3.2:3.10": "appaṇihitārammaṇanti?",
  "kv3.2:3.11": "Āmantā.",
  "kv3.2:3.12": "Ṭhānāṭhānañca manasi karoti, appaṇihitañca manasi karotīti?",
  "kv3.2:3.13": "Na hevaṁ vattabbe …pe….",
  "kv3.2:4.1": "Ṭhānāṭhānañca manasi karoti, appaṇihitañca manasi karotīti?",
  "kv3.2:4.2": "Āmantā.",
  "kv3.2:4.3": "Dvinnaṁ phassānaṁ dvinnaṁ cittānaṁ samodhānaṁ hotīti?",
  "kv3.2:4.4": "Na hevaṁ vattabbe …pe….",
  "kv3.2:5.1": "Satipaṭṭhānā ariyā suññatārammaṇāti?",
  "kv3.2:5.2": "Āmantā.",
  "kv3.2:5.3": "Ṭhānāṭhāne yathābhūtaṁ ñāṇaṁ tathāgatabalaṁ ariyaṁ suññatārammaṇanti?",
  "kv3.2:5.4": "Na hevaṁ vattabbe …pe….",
  "kv3.2:6.1": "Satipaṭṭhānā ariyā animittārammaṇā … appaṇihitārammaṇāti?",
  "kv3.2:6.2": "Āmantā.",
  "kv3.2:6.3": "Ṭhānāṭhāne yathābhūtaṁ ñāṇaṁ tathāgatabalaṁ ariyaṁ appaṇihitārammaṇanti?",
  "kv3.2:6.4": "Na hevaṁ vattabbe …pe….",
  "kv3.2:7.1": "Sammappadhānā, iddhipādā, indriyā, balā, bojjhaṅgā ariyā suññatārammaṇāti?",
  "kv3.2:7.2": "Āmantā.",
  "kv3.2:7.3": "Ṭhānāṭhāne yathābhūtaṁ ñāṇaṁ tathāgatabalaṁ ariyaṁ suññatārammaṇanti?",
  "kv3.2:7.4": "Na hevaṁ vattabbe …pe…",
  "kv3.2:8.1": "Bojjhaṅgā ariyā animittārammaṇā … appaṇihitārammaṇāti?",
  "kv3.2:8.2": "Āmantā.",
  "kv3.2:8.3": "Ṭhānāṭhāne yathābhūtaṁ ñāṇaṁ tathāgatabalaṁ ariyaṁ appaṇihitārammaṇanti?",
  "kv3.2:8.4": "Na hevaṁ vattabbe …pe….",
  "kv3.2:9.1": "Ṭhānāṭhāne yathābhūtaṁ ñāṇaṁ tathāgatabalaṁ ariyaṁ na vattabbaṁ—",
  "kv3.2:9.2": "“suññatārammaṇan”ti?",
  "kv3.2:9.3": "Āmantā.",
  "kv3.2:9.4": "Satipaṭṭhānā ariyā na vattabbā—",
  "kv3.2:9.5": "“suññatārammaṇā”ti?",
  "kv3.2:9.6": "Na hevaṁ vattabbe …pe….",
  "kv3.2:10.1": "Ṭhānāṭhāne yathābhūtaṁ ñāṇaṁ tathāgatabalaṁ ariyaṁ na vattabbaṁ—",
  "kv3.2:10.2": "animittārammaṇaṁ …pe…",
  "kv3.2:10.3": "appaṇihitārammaṇanti?",
  "kv3.2:10.4": "Āmantā.",
  "kv3.2:10.5": "Satipaṭṭhānā ariyā na vattabbā—",
  "kv3.2:10.6": "“appaṇihitārammaṇā”ti?",
  "kv3.2:10.7": "Na hevaṁ vattabbe …pe….",
  "kv3.2:11.1": "Ṭhānāṭhāne yathābhūtaṁ ñāṇaṁ tathāgatabalaṁ ariyaṁ na vattabbaṁ—",
  "kv3.2:11.2": "suññatārammaṇaṁ …pe…",
  "kv3.2:11.3": "animittārammaṇaṁ …pe…",
  "kv3.2:11.4": "appaṇihitārammaṇanti?",
  "kv3.2:11.5": "Āmantā.",
  "kv3.2:11.6": "Sammappadhānaṁ …pe…",
  "kv3.2:11.7": "bojjhaṅgā ariyā na vattabbā—",
  "kv3.2:11.8": "“appaṇihitārammaṇā”ti?",
  "kv3.2:11.9": "Na hevaṁ vattabbe …pe…",
  "kv3.2:12.1": "Sattānaṁ cutūpapāte yathābhūtaṁ ñāṇaṁ tathāgatabalaṁ ariyanti?",
  "kv3.2:12.2": "Āmantā.",
  "kv3.2:12.3": "Maggo phalaṁ nibbānaṁ, sotāpattimaggo sotāpattiphalaṁ …pe… bojjhaṅgoti?",
  "kv3.2:12.4": "Na hevaṁ vattabbe …pe….",
  "kv3.2:13.1": "Sattānaṁ cutūpapāte yathābhūtaṁ ñāṇaṁ tathāgatabalaṁ ariyanti?",
  "kv3.2:13.2": "Āmantā.",
  "kv3.2:13.3": "Suññatārammaṇanti?",
  "kv3.2:13.4": "Na hevaṁ vattabbe …pe…",
  "kv3.2:13.5": "suññatārammaṇanti?",
  "kv3.2:13.6": "Āmantā.",
  "kv3.2:13.7": "Sattānaṁ cutūpapātañca manasi karoti, suññatañca manasi karotīti?",
  "kv3.2:13.8": "Na hevaṁ vattabbe …pe….",
  "kv3.2:14.1": "Sattānaṁ cutūpapātañca manasi karoti, suññatañca manasi karotīti?",
  "kv3.2:14.2": "Āmantā.",
  "kv3.2:14.3": "Dvinnaṁ phassānaṁ dvinnaṁ cittānaṁ samodhānaṁ hotīti?",
  "kv3.2:14.4": "Na hevaṁ vattabbe …pe….",
  "kv3.2:15.1": "Sattānaṁ cutūpapāte yathābhūtaṁ ñāṇaṁ tathāgatabalaṁ ariyanti?",
  "kv3.2:15.2": "Āmantā.",
  "kv3.2:15.3": "Animittārammaṇaṁ appaṇihitārammaṇanti?",
  "kv3.2:15.4": "Na hevaṁ vattabbe …pe…",
  "kv3.2:15.5": "appaṇihitārammaṇanti?",
  "kv3.2:15.6": "Āmantā.",
  "kv3.2:15.7": "Sattānaṁ cutūpapātañca manasi karoti, appaṇihitañca manasi karotīti?",
  "kv3.2:15.8": "Na hevaṁ vattabbe …pe….",
  "kv3.2:16.1": "Sattānaṁ cutūpapātañca manasi karoti, appaṇihitañca manasi karotīti?",
  "kv3.2:16.2": "Āmantā.",
  "kv3.2:16.3": "Dvinnaṁ phassānaṁ dvinnaṁ cittānaṁ samodhānaṁ hotīti?",
  "kv3.2:16.4": "Na hevaṁ vattabbe …pe….",
  "kv3.2:17.1": "Satipaṭṭhānā ariyā suññatārammaṇā …pe…",
  "kv3.2:17.2": "animittārammaṇā …pe…",
  "kv3.2:17.3": "appaṇihitārammaṇāti?",
  "kv3.2:17.4": "Āmantā.",
  "kv3.2:17.5": "Sattānaṁ cutūpapāte yathābhūtaṁ ñāṇaṁ tathāgatabalaṁ ariyaṁ appaṇihitārammaṇanti?",
  "kv3.2:17.6": "Na hevaṁ vattabbe …pe….",
  "kv3.2:18.1": "Sammappadhānaṁ …pe…",
  "kv3.2:18.2": "bojjhaṅgā ariyā suññatārammaṇā …pe…",
  "kv3.2:18.3": "animittārammaṇā …pe…",
  "kv3.2:18.4": "appaṇihitārammaṇāti?",
  "kv3.2:18.5": "Āmantā.",
  "kv3.2:18.6": "Sattānaṁ cutūpapāte yathābhūtaṁ ñāṇaṁ tathāgatabalaṁ ariyaṁ appaṇihitārammaṇanti?",
  "kv3.2:18.7": "Na hevaṁ vattabbe …pe….",
  "kv3.2:19.1": "Sattānaṁ cutūpapāte yathābhūtaṁ ñāṇaṁ tathāgatabalaṁ ariyaṁ na vattabbaṁ—",
  "kv3.2:19.2": "suññatārammaṇaṁ …pe…",
  "kv3.2:19.3": "animittārammaṇaṁ …pe…",
  "kv3.2:19.4": "appaṇihitārammaṇanti?",
  "kv3.2:19.5": "Āmantā.",
  "kv3.2:19.6": "Satipaṭṭhānā ariyā na vattabbā—",
  "kv3.2:19.7": "“appaṇihitārammaṇā”ti?",
  "kv3.2:19.8": "Na hevaṁ vattabbe …pe….",
  "kv3.2:20.1": "Sattānaṁ cutūpapāte yathābhūtaṁ ñāṇaṁ tathāgatabalaṁ ariyaṁ na vattabbaṁ—",
  "kv3.2:20.2": "suññatārammaṇaṁ …pe…",
  "kv3.2:20.3": "animittārammaṇaṁ …pe…",
  "kv3.2:20.4": "appaṇihitārammaṇanti?",
  "kv3.2:20.5": "Āmantā.",
  "kv3.2:20.6": "Sammappadhānā …pe…",
  "kv3.2:20.7": "bojjhaṅgā ariyā na vattabbā—",
  "kv3.2:20.8": "“appaṇihitārammaṇā”ti?",
  "kv3.2:20.9": "Na hevaṁ vattabbe …pe….",
  "kv3.2:21.1": "Āsavānaṁ khaye yathābhūtaṁ ñāṇaṁ tathāgatabalaṁ ariyanti?",
  "kv3.2:21.2": "Āmantā.",
  "kv3.2:21.3": "Ṭhānāṭhāne yathābhūtaṁ ñāṇaṁ tathāgatabalaṁ ariyanti?",
  "kv3.2:21.4": "Na hevaṁ vattabbe …pe….",
  "kv3.2:22.1": "Āsavānaṁ khaye yathābhūtaṁ ñāṇaṁ tathāgatabalaṁ ariyanti?",
  "kv3.2:22.2": "Āmantā.",
  "kv3.2:22.3": "Sattānaṁ cutūpapāte yathābhūtaṁ ñāṇaṁ tathāgatabalaṁ ariyanti?",
  "kv3.2:22.4": "Na hevaṁ vattabbe …pe….",
  "kv3.2:23.1": "Ṭhānāṭhāne yathābhūtaṁ ñāṇaṁ tathāgatabalaṁ na vattabbaṁ—",
  "kv3.2:23.2": "“ariyan”ti?",
  "kv3.2:23.3": "Āmantā.",
  "kv3.2:23.4": "Āsavānaṁ khaye yathābhūtaṁ ñāṇaṁ tathāgatabalaṁ na vattabbaṁ—",
  "kv3.2:23.5": "“ariyan”ti?",
  "kv3.2:23.6": "Na hevaṁ vattabbe …pe…",
  "kv3.2:24.1": "Sattānaṁ cutūpapāte yathābhūtaṁ ñāṇaṁ tathāgatabalaṁ na vattabbaṁ—",
  "kv3.2:24.2": "“ariyan”ti?",
  "kv3.2:24.3": "Āmantā.",
  "kv3.2:24.4": "Āsavānaṁ khaye yathābhūtaṁ ñāṇaṁ tathāgatabalaṁ na vattabbaṁ—",
  "kv3.2:24.5": "“ariyan”ti?",
  "kv3.2:24.6": "Na hevaṁ vattabbe …pe….",
  "kv3.2:25.1": "Āsavānaṁ khaye yathābhūtaṁ ñāṇaṁ tathāgatabalaṁ ariyaṁ suññatārammaṇanti?",
  "kv3.2:25.2": "Āmantā.",
  "kv3.2:25.3": "Ṭhānāṭhāne yathābhūtaṁ ñāṇaṁ tathāgatabalaṁ ariyaṁ suññatārammaṇanti?",
  "kv3.2:25.4": "Na hevaṁ vattabbe …pe…",
  "kv3.2:26.1": "Āsavānaṁ khaye yathābhūtaṁ ñāṇaṁ tathāgatabalaṁ ariyaṁ animittārammaṇaṁ … appaṇihitārammaṇanti?",
  "kv3.2:26.2": "Āmantā.",
  "kv3.2:26.3": "Ṭhānāṭhāne yathābhūtaṁ ñāṇaṁ tathāgatabalaṁ ariyaṁ appaṇihitārammaṇanti?",
  "kv3.2:26.4": "Na hevaṁ vattabbe …pe….",
  "kv3.2:27.1": "Āsavānaṁ khaye yathābhūtaṁ ñāṇaṁ tathāgatabalaṁ ariyaṁ suññatārammaṇaṁ …pe…",
  "kv3.2:27.2": "animittārammaṇaṁ …pe…",
  "kv3.2:27.3": "appaṇihitārammaṇanti?",
  "kv3.2:27.4": "Āmantā …pe….",
  "kv3.2:27.5": "Sattānaṁ cutūpapāte yathābhūtaṁ ñāṇaṁ tathāgatabalaṁ ariyaṁ appaṇihitārammaṇanti?",
  "kv3.2:27.6": "Na hevaṁ vattabbe …pe….",
  "kv3.2:28.1": "Ṭhānāṭhāne yathābhūtaṁ ñāṇaṁ tathāgatabalaṁ ariyaṁ na vattabbaṁ—",
  "kv3.2:28.2": "“suññatārammaṇan”ti?",
  "kv3.2:28.3": "Āmantā.",
  "kv3.2:28.4": "Āsavānaṁ khaye yathābhūtaṁ ñāṇaṁ tathāgatabalaṁ ariyaṁ na vattabbaṁ—",
  "kv3.2:28.5": "“suññatārammaṇan”ti?",
  "kv3.2:28.6": "Na hevaṁ vattabbe …pe….",
  "kv3.2:29.1": "Ṭhānāṭhāne yathābhūtaṁ ñāṇaṁ tathāgatabalaṁ ariyaṁ na vattabbaṁ—",
  "kv3.2:29.2": "animittārammaṇaṁ … appaṇihitārammaṇanti?",
  "kv3.2:29.3": "Āmantā.",
  "kv3.2:29.4": "Āsavānaṁ khaye yathābhūtaṁ ñāṇaṁ tathāgatabalaṁ ariyaṁ na vattabbaṁ—",
  "kv3.2:29.5": "“appaṇihitārammaṇan”ti?",
  "kv3.2:29.6": "Na hevaṁ vattabbe …pe….",
  "kv3.2:30.1": "Sattānaṁ cutūpapāte yathābhūtaṁ ñāṇaṁ tathāgatabalaṁ ariyaṁ na vattabbaṁ—",
  "kv3.2:30.2": "suññatārammaṇaṁ …pe…",
  "kv3.2:30.3": "animittārammaṇaṁ …pe…",
  "kv3.2:30.4": "appaṇihitārammaṇanti?",
  "kv3.2:30.5": "Āmantā.",
  "kv3.2:30.6": "Āsavānaṁ khaye yathābhūtaṁ ñāṇaṁ tathāgatabalaṁ ariyaṁ na vattabbaṁ—",
  "kv3.2:30.7": "“appaṇihitārammaṇan”ti?",
  "kv3.2:30.8": "Na hevaṁ vattabbe …pe….",
  "kv3.2:30.9": "Ariyantikathā niṭṭhitā."
}