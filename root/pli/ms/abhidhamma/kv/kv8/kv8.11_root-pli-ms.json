{
  "kv8.11:0.1": "Kathāvatthu",
  "kv8.11:0.2": "Mahāpaṇṇāsaka",
  "kv8.11:0.3": "Aṭṭhamavagga",
  "kv8.11:0.4": "Kammahetukathā",
  "kv8.11:1.1": "Kammahetu arahā arahattā parihāyatīti?",
  "kv8.11:1.2": "Āmantā.",
  "kv8.11:1.3": "Kammahetu sotāpanno sotāpattiphalā parihāyatīti?",
  "kv8.11:1.4": "Na hevaṁ vattabbe …pe…",
  "kv8.11:1.5": "kammahetu arahā arahattā parihāyatīti?",
  "kv8.11:1.6": "Āmantā.",
  "kv8.11:1.7": "Kammahetu sakadāgāmī …pe…",
  "kv8.11:1.8": "anāgāmī anāgāmiphalā parihāyatīti?",
  "kv8.11:1.9": "Na hevaṁ vattabbe …pe….",
  "kv8.11:2.1": "Kammahetu sotāpanno sotāpattiphalā na parihāyatīti?",
  "kv8.11:2.2": "Āmantā.",
  "kv8.11:2.3": "Kammahetu arahā arahattā na parihāyatīti?",
  "kv8.11:2.4": "Na hevaṁ vattabbe …pe…",
  "kv8.11:2.5": "kammahetu sakadāgāmī …pe…",
  "kv8.11:2.6": "anāgāmī anāgāmiphalā na parihāyatīti?",
  "kv8.11:2.7": "Āmantā.",
  "kv8.11:2.8": "Kammahetu arahā arahattā na parihāyatīti?",
  "kv8.11:2.9": "Na hevaṁ vattabbe …pe….",
  "kv8.11:3.1": "Kammahetu arahā arahattā parihāyatīti?",
  "kv8.11:3.2": "Āmantā.",
  "kv8.11:3.3": "Pāṇātipātakammassa hetūti?",
  "kv8.11:3.4": "Na hevaṁ vattabbe …pe…",
  "kv8.11:3.5": "adinnādānakammassa hetu …pe…",
  "kv8.11:3.6": "kāmesumicchācārakammassa hetu …",
  "kv8.11:3.7": "musāvādakammassa hetu …",
  "kv8.11:3.8": "pisuṇavācākammassa hetu …",
  "kv8.11:3.9": "pharusavācākammassa hetu …",
  "kv8.11:3.10": "samphappalāpakammassa hetu …",
  "kv8.11:3.11": "mātughātakammassa hetu …",
  "kv8.11:3.12": "pitughātakammassa hetu …",
  "kv8.11:3.13": "arahantaghātakammassa hetu …",
  "kv8.11:3.14": "ruhiruppādakammassa hetu …pe…",
  "kv8.11:3.15": "saṅghabhedakammassa hetūti?",
  "kv8.11:3.16": "Na hevaṁ vattabbe …pe….",
  "kv8.11:4.1": "Katamassa kammassa hetūti?",
  "kv8.11:4.2": "Handa hi arahantānaṁ abbhācikkhatīti.",
  "kv8.11:4.3": "Arahantānaṁ abbhācikkhanakammassa hetu arahā arahattā parihāyatīti?",
  "kv8.11:4.4": "Āmantā.",
  "kv8.11:4.5": "Ye keci arahantānaṁ abbhācikkhanti, sabbe te arahattaṁ sacchikarontīti?",
  "kv8.11:4.6": "Na hevaṁ vattabbe …pe….",
  "kv8.11:4.7": "Kammahetukathā niṭṭhitā.",
  "kv8.11:4.8": "Aṭṭhamo vaggo.",
  "kv8.11:4.9": "Tassuddānaṁ",
  "kv8.11:5.1": "Cha gatiyo, antarābhavo, pañceva kāmaguṇā kāmadhātu, pañceva āyatanā kāmā, rūpino dhammā rūpadhātu, arūpino dhammā arūpadhātu, saḷāyataniko attabhāvo rūpadhātuyā, atthi rūpaṁ arūpesu, rūpaṁ kammaṁ, rūpaṁ jīvitaṁ, kammahetukā parihāyatīti."
}