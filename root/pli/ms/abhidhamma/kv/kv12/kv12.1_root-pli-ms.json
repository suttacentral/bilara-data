{
  "kv12.1:0.1": "Kathāvatthu",
  "kv12.1:0.2": "Anusayapaṇṇāsaka",
  "kv12.1:0.3": "Dvādasamavagga",
  "kv12.1:0.4": "Saṁvarokammantikathā",
  "kv12.1:1.1": "Saṁvaro kammanti?",
  "kv12.1:1.2": "Āmantā.",
  "kv12.1:1.3": "Cakkhundriyasaṁvaro cakkhukammanti?",
  "kv12.1:1.4": "Na hevaṁ vattabbe …pe…",
  "kv12.1:1.5": "sotindriyasaṁvaro …pe…",
  "kv12.1:1.6": "ghānindriyasaṁvaro …pe…",
  "kv12.1:1.7": "jivhindriyasaṁvaro …pe…",
  "kv12.1:1.8": "kāyindriyasaṁvaro kāyakammanti?",
  "kv12.1:1.9": "Na hevaṁ vattabbe …pe….",
  "kv12.1:2.1": "Kāyindriyasaṁvaro kāyakammanti?",
  "kv12.1:2.2": "Āmantā.",
  "kv12.1:2.3": "Cakkhundriyasaṁvaro cakkhukammanti?",
  "kv12.1:2.4": "Na hevaṁ vattabbe …pe…",
  "kv12.1:2.5": "kāyindriyasaṁvaro kāyakammanti?",
  "kv12.1:2.6": "Āmantā.",
  "kv12.1:2.7": "Sotindriyasaṁvaro …pe…",
  "kv12.1:2.8": "ghānindriyasaṁvaro …pe…",
  "kv12.1:2.9": "jivhindriyasaṁvaro jivhākammanti?",
  "kv12.1:2.10": "Na hevaṁ vattabbe …pe…",
  "kv12.1:2.11": "manindriyasaṁvaro manokammanti?",
  "kv12.1:2.12": "Na hevaṁ vattabbe …pe….",
  "kv12.1:3.1": "Manindriyasaṁvaro manokammanti?",
  "kv12.1:3.2": "Āmantā.",
  "kv12.1:3.3": "Cakkhundriyasaṁvaro cakkhukammanti?",
  "kv12.1:3.4": "Na hevaṁ vattabbe …pe…",
  "kv12.1:3.5": "manindriyasaṁvaro manokammanti?",
  "kv12.1:3.6": "Āmantā.",
  "kv12.1:3.7": "Sotindriyasaṁvaro …pe…",
  "kv12.1:3.8": "ghānindriyasaṁvaro … jivhindriyasaṁvaro …pe…",
  "kv12.1:3.9": "kāyindriyasaṁvaro kāyakammanti?",
  "kv12.1:3.10": "Na hevaṁ vattabbe …pe….",
  "kv12.1:4.1": "Asaṁvaro kammanti?",
  "kv12.1:4.2": "Āmantā.",
  "kv12.1:4.3": "Cakkhundriyaasaṁvaro cakkhukammanti?",
  "kv12.1:4.4": "Na hevaṁ vattabbe …pe…",
  "kv12.1:4.5": "sotindriyaasaṁvaro …pe…",
  "kv12.1:4.6": "ghānindriyaasaṁvaro …pe…",
  "kv12.1:4.7": "jivhindriyaasaṁvaro …pe…",
  "kv12.1:4.8": "kāyindriyaasaṁvaro kāyakammanti?",
  "kv12.1:4.9": "Na hevaṁ vattabbe …pe….",
  "kv12.1:5.1": "Kāyindriyaasaṁvaro kāyakammanti?",
  "kv12.1:5.2": "Āmantā.",
  "kv12.1:5.3": "Cakkhundriyaasaṁvaro cakkhukammanti?",
  "kv12.1:5.4": "Na hevaṁ vattabbe …pe…",
  "kv12.1:5.5": "kāyindriyaasaṁvaro kāyakammanti?",
  "kv12.1:5.6": "Āmantā.",
  "kv12.1:5.7": "Sotindriyaasaṁvaro …pe…",
  "kv12.1:5.8": "ghānindriyaasaṁvaro …pe…",
  "kv12.1:5.9": "jivhindriyaasaṁvaro jivhākammanti?",
  "kv12.1:5.10": "Na hevaṁ vattabbe …pe…",
  "kv12.1:5.11": "manindriyaasaṁvaro manokammanti?",
  "kv12.1:5.12": "Na hevaṁ vattabbe …pe….",
  "kv12.1:6.1": "Manindriyaasaṁvaro manokammanti?",
  "kv12.1:6.2": "Āmantā.",
  "kv12.1:6.3": "Cakkhundriyaasaṁvaro cakkhukammanti?",
  "kv12.1:6.4": "Na hevaṁ vattabbe …pe…",
  "kv12.1:6.5": "manindriyaasaṁvaro manokammanti?",
  "kv12.1:6.6": "Āmantā.",
  "kv12.1:6.7": "Sotindriyaasaṁvaro …pe…",
  "kv12.1:6.8": "ghānindriyaasaṁvaro …pe…",
  "kv12.1:6.9": "jivhindriyaasaṁvaro …pe…",
  "kv12.1:6.10": "kāyindriyaasaṁvaro kāyakammanti?",
  "kv12.1:6.11": "Na hevaṁ vattabbe …pe….",
  "kv12.1:7.1": "Na vattabbaṁ—",
  "kv12.1:7.2": "“saṁvaropi asaṁvaropi kamman”ti?",
  "kv12.1:7.3": "Āmantā.",
  "kv12.1:7.4": "Nanu vuttaṁ bhagavatā—",
  "kv12.1:7.5": "“idha, bhikkhave, bhikkhu cakkhunā rūpaṁ disvā nimittaggāhī hoti …pe…",
  "kv12.1:7.6": "na nimittaggāhī hoti, sotena saddaṁ sutvā …pe…",
  "kv12.1:7.7": "manasā dhammaṁ viññāya nimittaggāhī hoti …pe…",
  "kv12.1:7.8": "na nimittaggāhī hotī”ti.",
  "kv12.1:7.9": "Attheva suttantoti?",
  "kv12.1:7.10": "Āmantā.",
  "kv12.1:7.11": "Tena hi saṁvaropi asaṁvaropi kammanti.",
  "kv12.1:7.12": "Saṁvaro kammantikathā niṭṭhitā."
}