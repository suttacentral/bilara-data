{
  "kv19.4:0.1": "Kathāvatthu",
  "kv19.4:0.2": "Mahāpaṇṇāsaka",
  "kv19.4:0.3": "Ekūnavīsatimavagga",
  "kv19.4:0.4": "Pattikathā",
  "kv19.4:1.1": "Patti asaṅkhatāti?",
  "kv19.4:1.2": "Āmantā.",
  "kv19.4:1.3": "Nibbānaṁ tāṇaṁ leṇaṁ saraṇaṁ parāyaṇaṁ accutaṁ amatanti?",
  "kv19.4:1.4": "Na hevaṁ vattabbe …pe…",
  "kv19.4:1.5": "patti asaṅkhatā, nibbānaṁ asaṅkhatanti?",
  "kv19.4:1.6": "Āmantā.",
  "kv19.4:1.7": "Dve asaṅkhatānīti?",
  "kv19.4:1.8": "Na hevaṁ vattabbe …pe…",
  "kv19.4:1.9": "dve asaṅkhatānīti?",
  "kv19.4:1.10": "Āmantā.",
  "kv19.4:1.11": "Dve tāṇāni …pe…",
  "kv19.4:1.12": "antarikā vāti?",
  "kv19.4:1.13": "Na hevaṁ vattabbe …pe….",
  "kv19.4:2.1": "Cīvarassa patti asaṅkhatāti?",
  "kv19.4:2.2": "Āmantā.",
  "kv19.4:2.3": "Nibbānaṁ …pe…",
  "kv19.4:2.4": "amatanti?",
  "kv19.4:2.5": "Na hevaṁ vattabbe …pe…",
  "kv19.4:2.6": "cīvarassa patti asaṅkhatā, nibbānaṁ asaṅkhatanti?",
  "kv19.4:2.7": "Āmantā.",
  "kv19.4:2.8": "Dve asaṅkhatānīti?",
  "kv19.4:2.9": "Na hevaṁ vattabbe …pe…",
  "kv19.4:2.10": "dve asaṅkhatānīti?",
  "kv19.4:2.11": "Āmantā.",
  "kv19.4:2.12": "Dve tāṇāni …pe…",
  "kv19.4:2.13": "antarikā vāti?",
  "kv19.4:2.14": "Na hevaṁ vattabbe …pe…",
  "kv19.4:2.15": "piṇḍapātassa …pe…",
  "kv19.4:2.16": "senāsanassa …pe…",
  "kv19.4:2.17": "gilānapaccayabhesajjaparikkhārassa patti asaṅkhatāti?",
  "kv19.4:2.18": "Āmantā.",
  "kv19.4:2.19": "Nibbānaṁ …pe…",
  "kv19.4:2.20": "accutaṁ amatanti?",
  "kv19.4:2.21": "Na hevaṁ vattabbe …pe…",
  "kv19.4:2.22": "gilānapaccayabhesajjaparikkhārassa patti asaṅkhatā, nibbānaṁ asaṅkhatanti?",
  "kv19.4:2.23": "Āmantā.",
  "kv19.4:2.24": "Dve asaṅkhatānīti?",
  "kv19.4:2.25": "Na hevaṁ vattabbe …pe…",
  "kv19.4:2.26": "dve asaṅkhatānīti?",
  "kv19.4:2.27": "Āmantā.",
  "kv19.4:2.28": "Dve tāṇāni …pe…",
  "kv19.4:2.29": "antarikā vāti?",
  "kv19.4:2.30": "Na hevaṁ vattabbe …pe….",
  "kv19.4:3.1": "Cīvarassa patti asaṅkhatā …pe…",
  "kv19.4:3.2": "piṇḍapātassa …pe…",
  "kv19.4:3.3": "senāsanassa …pe…",
  "kv19.4:3.4": "gilānapaccayabhesajjaparikkhārassa patti asaṅkhatā, nibbānaṁ asaṅkhatanti?",
  "kv19.4:3.5": "Āmantā.",
  "kv19.4:3.6": "Pañca asaṅkhatānīti?",
  "kv19.4:3.7": "Na hevaṁ vattabbe …pe…",
  "kv19.4:3.8": "pañca asaṅkhatānīti?",
  "kv19.4:3.9": "Āmantā.",
  "kv19.4:3.10": "Pañca tāṇāni …pe…",
  "kv19.4:3.11": "antarikā vāti?",
  "kv19.4:3.12": "Na hevaṁ vattabbe …pe….",
  "kv19.4:4.1": "Paṭhamassa jhānassa patti asaṅkhatā (evaṁ sabbaṁ vitthāretabbaṁ) dutiyassa jhānassa …",
  "kv19.4:4.2": "tatiyassa jhānassa …",
  "kv19.4:4.3": "catutthassa jhānassa …",
  "kv19.4:4.4": "ākāsānañcāyatanassa …",
  "kv19.4:4.5": "viññāṇañcāyatanassa …",
  "kv19.4:4.6": "ākiñcaññāyatanassa …",
  "kv19.4:4.7": "nevasaññānāsaññāyatanassa …",
  "kv19.4:4.8": "sotāpattimaggassa …",
  "kv19.4:4.9": "sotāpattiphalassa …",
  "kv19.4:4.10": "sakadāgāmimaggassa …",
  "kv19.4:4.11": "sakadāgāmiphalassa …",
  "kv19.4:4.12": "anāgāmimaggassa …",
  "kv19.4:4.13": "anāgāmiphalassa …",
  "kv19.4:4.14": "arahattamaggassa …",
  "kv19.4:4.15": "arahattaphalassa patti asaṅkhatāti?",
  "kv19.4:4.16": "Āmantā.",
  "kv19.4:4.17": "Nibbānaṁ …pe…",
  "kv19.4:4.18": "accutaṁ amatanti?",
  "kv19.4:4.19": "Na hevaṁ vattabbe …pe…",
  "kv19.4:4.20": "arahattaphalassa patti asaṅkhatā, nibbānaṁ asaṅkhatanti?",
  "kv19.4:4.21": "Āmantā.",
  "kv19.4:4.22": "Dve asaṅkhatānīti?",
  "kv19.4:4.23": "Na hevaṁ vattabbe …pe…",
  "kv19.4:4.24": "dve asaṅkhatānīti?",
  "kv19.4:4.25": "Āmantā.",
  "kv19.4:4.26": "Dve tāṇāni …pe…",
  "kv19.4:4.27": "antarikā vāti?",
  "kv19.4:4.28": "Na hevaṁ vattabbe …pe….",
  "kv19.4:5.1": "Sotāpattimaggassa patti asaṅkhatā …",
  "kv19.4:5.2": "sotāpattiphalassa patti asaṅkhatā …pe…",
  "kv19.4:5.3": "arahattamaggassa patti asaṅkhatā …",
  "kv19.4:5.4": "arahattaphalassa patti asaṅkhatā …",
  "kv19.4:5.5": "nibbānaṁ asaṅkhatanti?",
  "kv19.4:5.6": "Āmantā.",
  "kv19.4:5.7": "Nava asaṅkhatānīti?",
  "kv19.4:5.8": "Na hevaṁ vattabbe …pe…",
  "kv19.4:5.9": "nava asaṅkhatānīti?",
  "kv19.4:5.10": "Āmantā.",
  "kv19.4:5.11": "Nava tāṇāni …pe…",
  "kv19.4:5.12": "antarikā vāti?",
  "kv19.4:5.13": "Na hevaṁ vattabbe …pe….",
  "kv19.4:6.1": "Na vattabbaṁ—",
  "kv19.4:6.2": "patti asaṅkhatāti?",
  "kv19.4:6.3": "Āmantā.",
  "kv19.4:6.4": "Patti rūpaṁ …",
  "kv19.4:6.5": "vedanā …",
  "kv19.4:6.6": "saññā …",
  "kv19.4:6.7": "saṅkhārā …",
  "kv19.4:6.8": "viññāṇanti?",
  "kv19.4:6.9": "Na hevaṁ vattabbe.",
  "kv19.4:6.10": "Tena hi patti asaṅkhatāti.",
  "kv19.4:6.11": "Pattikathā niṭṭhitā."
}