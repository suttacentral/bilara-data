{
  "kv19.5:0.1": "Kathāvatthu",
  "kv19.5:0.2": "Mahāpaṇṇāsaka",
  "kv19.5:0.3": "Ekūnavīsatimavagga",
  "kv19.5:0.4": "Tathatākathā",
  "kv19.5:1.1": "Sabbadhammānaṁ tathatā asaṅkhatāti?",
  "kv19.5:1.2": "Āmantā.",
  "kv19.5:1.3": "Nibbānaṁ …pe…",
  "kv19.5:1.4": "amatanti?",
  "kv19.5:1.5": "Na hevaṁ vattabbe …pe…",
  "kv19.5:1.6": "sabbadhammānaṁ tathatā asaṅkhatā, nibbānaṁ asaṅkhatanti?",
  "kv19.5:1.7": "Āmantā.",
  "kv19.5:1.8": "Dve asaṅkhatānīti?",
  "kv19.5:1.9": "Na hevaṁ vattabbe …pe…",
  "kv19.5:1.10": "dve asaṅkhatānīti?",
  "kv19.5:1.11": "Āmantā.",
  "kv19.5:1.12": "Dve tāṇāni …pe…",
  "kv19.5:1.13": "antarikā vāti?",
  "kv19.5:1.14": "Na hevaṁ vattabbe …pe….",
  "kv19.5:2.1": "Rūpassa rūpatā, nanu rūpatā asaṅkhatāti?",
  "kv19.5:2.2": "Āmantā.",
  "kv19.5:2.3": "Nibbānaṁ …pe…",
  "kv19.5:2.4": "amatanti?",
  "kv19.5:2.5": "Na hevaṁ vattabbe …pe…",
  "kv19.5:2.6": "rūpassa rūpatā, nanu rūpatā asaṅkhatā, nibbānaṁ asaṅkhatanti?",
  "kv19.5:2.7": "Āmantā.",
  "kv19.5:2.8": "Dve asaṅkhatānīti?",
  "kv19.5:2.9": "Na hevaṁ vattabbe …pe…",
  "kv19.5:2.10": "dve asaṅkhatānīti?",
  "kv19.5:2.11": "Āmantā.",
  "kv19.5:2.12": "Dve tāṇāni …pe…",
  "kv19.5:2.13": "antarikā vāti?",
  "kv19.5:2.14": "Na hevaṁ vattabbe …pe….",
  "kv19.5:3.1": "Vedanāya vedanatā, nanu vedanatā …pe…",
  "kv19.5:3.2": "saññāya saññatā, nanu saññatā …pe…",
  "kv19.5:3.3": "saṅkhārānaṁ saṅkhāratā, nanu saṅkhāratā …pe…",
  "kv19.5:3.4": "viññāṇassa viññāṇatā, nanu viññāṇatā asaṅkhatāti?",
  "kv19.5:3.5": "Āmantā.",
  "kv19.5:3.6": "Nibbānaṁ …pe…",
  "kv19.5:3.7": "amatanti?",
  "kv19.5:3.8": "Na hevaṁ vattabbe …pe….",
  "kv19.5:4.1": "Rūpassa rūpatā, nanu rūpatā …pe…",
  "kv19.5:4.2": "viññāṇassa viññāṇatā, nanu viññāṇatā asaṅkhatā, nibbānaṁ asaṅkhatanti?",
  "kv19.5:4.3": "Āmantā.",
  "kv19.5:4.4": "Cha asaṅkhatānīti?",
  "kv19.5:4.5": "Na hevaṁ vattabbe …pe…",
  "kv19.5:4.6": "cha asaṅkhatānīti?",
  "kv19.5:4.7": "Āmantā.",
  "kv19.5:4.8": "Cha tāṇāni …pe…",
  "kv19.5:4.9": "antarikā vāti?",
  "kv19.5:4.10": "Na hevaṁ vattabbe …pe….",
  "kv19.5:5.1": "Na vattabbaṁ—",
  "kv19.5:5.2": "“sabbadhammānaṁ tathatā asaṅkhatā”ti?",
  "kv19.5:5.3": "Āmantā.",
  "kv19.5:5.4": "Sabbadhammānaṁ tathatā rūpaṁ …",
  "kv19.5:5.5": "vedanā …",
  "kv19.5:5.6": "saññā …",
  "kv19.5:5.7": "saṅkhārā …",
  "kv19.5:5.8": "viññāṇanti?",
  "kv19.5:5.9": "Na hevaṁ vattabbe.",
  "kv19.5:5.10": "Tena hi sabbadhammānaṁ tathatā asaṅkhatāti.",
  "kv19.5:5.11": "Tathatākathā niṭṭhitā."
}