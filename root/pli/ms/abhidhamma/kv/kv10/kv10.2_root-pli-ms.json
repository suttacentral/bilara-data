{
  "kv10.2:0.1": "Kathāvatthu",
  "kv10.2:0.2": "Mahāpaṇṇāsaka",
  "kv10.2:0.3": "Dasamavagga",
  "kv10.2:0.4": "Rūpaṁmaggotikathā",
  "kv10.2:1.1": "Maggasamaṅgissa rūpaṁ maggoti?",
  "kv10.2:1.2": "Āmantā.",
  "kv10.2:1.3": "Sārammaṇaṁ, atthi tassa āvaṭṭanā ābhogo samannāhāro manasikāro cetanā patthanā paṇidhīti?",
  "kv10.2:1.4": "Na hevaṁ vattabbe …pe…",
  "kv10.2:1.5": "nanu anārammaṇaṁ, natthi tassa āvaṭṭanā …pe… paṇidhīti?",
  "kv10.2:1.6": "Āmantā.",
  "kv10.2:1.7": "Hañci anārammaṇaṁ, natthi tassa āvaṭṭanā …pe… paṇidhi;",
  "kv10.2:1.8": "no ca vata re vattabbe—",
  "kv10.2:1.9": "“maggasamaṅgissa rūpaṁ maggo”ti.",
  "kv10.2:2.1": "Sammāvācā maggoti?",
  "kv10.2:2.2": "Āmantā.",
  "kv10.2:2.3": "Sārammaṇā, atthi tāya āvaṭṭanā …pe… paṇidhīti?",
  "kv10.2:2.4": "Na hevaṁ vattabbe …pe…",
  "kv10.2:2.5": "nanu anārammaṇā, natthi tāya āvaṭṭanā …pe… paṇidhīti?",
  "kv10.2:2.6": "Āmantā.",
  "kv10.2:2.7": "Hañci anārammaṇā, natthi tāya āvaṭṭanā …pe… paṇidhi;",
  "kv10.2:2.8": "no ca vata re vattabbe—",
  "kv10.2:2.9": "“sammāvācā maggo”ti.",
  "kv10.2:3.1": "Sammākammanto …pe…",
  "kv10.2:3.2": "sammāājīvo maggoti?",
  "kv10.2:3.3": "Āmantā.",
  "kv10.2:3.4": "Sārammaṇo, atthi tassa āvaṭṭanā …pe… paṇidhīti?",
  "kv10.2:3.5": "Na hevaṁ vattabbe …pe…",
  "kv10.2:3.6": "nanu anārammaṇo, natthi tassa āvaṭṭanā …pe… paṇidhīti?",
  "kv10.2:3.7": "Āmantā.",
  "kv10.2:3.8": "Hañci anārammaṇo, natthi tassa āvaṭṭanā …pe… paṇidhi;",
  "kv10.2:3.9": "no ca vata re vattabbe—",
  "kv10.2:3.10": "“sammāājīvo maggo”ti.",
  "kv10.2:4.1": "Sammādiṭṭhi maggo, sā ca sārammaṇā, atthi tāya āvaṭṭanā …pe… paṇidhīti?",
  "kv10.2:4.2": "Āmantā.",
  "kv10.2:4.3": "Sammāvācā maggo, sā ca sārammaṇā, atthi tāya āvaṭṭanā …pe… paṇidhīti?",
  "kv10.2:4.4": "Na hevaṁ vattabbe …pe…",
  "kv10.2:4.5": "sammādiṭṭhi maggo, sā ca sārammaṇā, atthi tāya āvaṭṭanā …pe… paṇidhīti?",
  "kv10.2:4.6": "Āmantā.",
  "kv10.2:4.7": "Sammākammanto …pe…",
  "kv10.2:4.8": "sammāājīvo maggo, so ca sārammaṇo, atthi tassa āvaṭṭanā …pe… paṇidhīti?",
  "kv10.2:4.9": "Na hevaṁ vattabbe …pe…",
  "kv10.2:4.10": "sammāsaṅkappo …pe…",
  "kv10.2:4.11": "sammāvāyāmo …pe…",
  "kv10.2:4.12": "sammāsati …pe….",
  "kv10.2:5.1": "Sammāsamādhi maggo, so ca sārammaṇo, atthi tassa āvaṭṭanā …pe… paṇidhīti?",
  "kv10.2:5.2": "Āmantā.",
  "kv10.2:5.3": "Sammāvācā maggo, sā ca sārammaṇā, atthi tāya āvaṭṭanā …pe… paṇidhīti?",
  "kv10.2:5.4": "Na hevaṁ vattabbe …pe…",
  "kv10.2:5.5": "sammāsamādhi maggo, so ca sārammaṇo, atthi tassa āvaṭṭanā …pe… paṇidhīti?",
  "kv10.2:5.6": "Āmantā.",
  "kv10.2:5.7": "Sammākammanto …pe…",
  "kv10.2:5.8": "sammāājīvo maggo, so ca sārammaṇo, atthi tassa āvaṭṭanā …pe… paṇidhīti?",
  "kv10.2:5.9": "Na hevaṁ vattabbe …pe….",
  "kv10.2:6.1": "Sammāvācā maggo, sā ca anārammaṇā, natthi tāya āvaṭṭanā …pe… paṇidhīti?",
  "kv10.2:6.2": "Āmantā.",
  "kv10.2:6.3": "Sammādiṭṭhi maggo, sā ca anārammaṇā, natthi tāya āvaṭṭanā …pe… paṇidhīti?",
  "kv10.2:6.4": "Na hevaṁ vattabbe …pe…",
  "kv10.2:6.5": "sammāvācā maggo, sā ca anārammaṇā, natthi tāya āvaṭṭanā …pe… paṇidhīti?",
  "kv10.2:6.6": "Āmantā.",
  "kv10.2:6.7": "Sammāsaṅkappo …pe…",
  "kv10.2:6.8": "sammāvāyāmo … sammāsati … sammāsamādhi maggo, so ca anārammaṇo, natthi tassa āvaṭṭanā …pe… paṇidhīti?",
  "kv10.2:6.9": "Na hevaṁ vattabbe …pe….",
  "kv10.2:7.1": "Sammākammanto …pe…",
  "kv10.2:7.2": "sammāājīvo maggo, so ca anārammaṇo, natthi tassa āvaṭṭanā …pe… paṇidhīti?",
  "kv10.2:7.3": "Āmantā.",
  "kv10.2:7.4": "Sammādiṭṭhi … sammāsaṅkappo … sammāvāyāmo … sammāsati …pe…",
  "kv10.2:7.5": "sammāsamādhi maggo, so ca anārammaṇo, natthi tassa āvaṭṭanā …pe… paṇidhīti?",
  "kv10.2:7.6": "Na hevaṁ vattabbe …pe….",
  "kv10.2:8.1": "Na vattabbaṁ—",
  "kv10.2:8.2": "“maggasamaṅgissa rūpaṁ maggo”ti?",
  "kv10.2:8.3": "Āmantā.",
  "kv10.2:8.4": "Nanu sammāvācā sammākammanto sammāājīvo maggoti?",
  "kv10.2:8.5": "Āmantā.",
  "kv10.2:8.6": "Hañci sammāvācā sammākammanto sammāājīvo maggo, tena vata re vattabbe—",
  "kv10.2:8.7": "“maggasamaṅgissa rūpaṁ maggo”ti.",
  "kv10.2:8.8": "Rūpaṁ maggotikathā niṭṭhitā."
}