{
  "an5.126:0.1": "Aṅguttara Nikāya 5 ",
  "an5.126:0.2": "13. Gilānavagga ",
  "an5.126:0.3": "126. Dutiyaanāyussāsutta ",
  "an5.126:1.1": "“Pañcime, bhikkhave, dhammā anāyussā. ",
  "an5.126:1.2": "Katame pañca? ",
  "an5.126:1.3": "Asappāyakārī hoti, sappāye mattaṃ na jānāti, apariṇatabhojī ca hoti, dussīlo ca, pāpamitto ca. ",
  "an5.126:1.4": "Ime kho, bhikkhave, pañca dhammā anāyussā. ",
  "an5.126:2.1": "Pañcime, bhikkhave, dhammā āyussā. ",
  "an5.126:2.2": "Katame pañca? ",
  "an5.126:2.3": "Sappāyakārī hoti, sappāye mattaṃ jānāti, pariṇatabhojī ca hoti, sīlavā ca, kalyāṇamitto ca. ",
  "an5.126:2.4": "Ime kho, bhikkhave, pañca dhammā āyussā”ti. ",
  "an5.126:2.5": "Chaṭṭhaṃ. "
}