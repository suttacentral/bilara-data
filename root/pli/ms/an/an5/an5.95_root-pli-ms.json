{
  "an5.95:0.1": "Aṅguttara Nikāya 5 ",
  "an5.95:0.2": "10. Kakudhavagga ",
  "an5.95:0.3": "95. Akuppasutta ",
  "an5.95:1.1": "“Pañcahi, bhikkhave, dhammehi samannāgato bhikkhu nacirasseva akuppaṃ paṭivijjhati. ",
  "an5.95:1.2": "Katamehi pañcahi? ",
  "an5.95:1.3": "Idha, bhikkhave, bhikkhu atthapaṭisambhidāpatto hoti, dhammapaṭisambhidāpatto hoti, niruttipaṭisambhidāpatto hoti, paṭibhānapaṭisambhidāpatto hoti, yathāvimuttaṃ cittaṃ paccavekkhati. ",
  "an5.95:1.4": "Imehi kho, bhikkhave, pañcahi dhammehi samannāgato bhikkhu nacirasseva akuppaṃ paṭivijjhatī”ti. ",
  "an5.95:1.5": "Pañcamaṃ. "
}