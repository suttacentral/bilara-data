{
  "an5.67:0.1": "Aṅguttara Nikāya 5 ",
  "an5.67:0.2": "7. Saññāvagga ",
  "an5.67:0.3": "67. Paṭhamaiddhipādasutta ",
  "an5.67:1.1": "“Yo hi koci, bhikkhave, bhikkhu vā bhikkhunī vā pañca dhamme bhāveti, pañca dhamme bahulīkaroti, tassa dvinnaṃ phalānaṃ aññataraṃ phalaṃ pāṭikaṅkhaṃ—",
  "an5.67:1.2": "diṭṭheva dhamme aññā, sati vā upādisese anāgāmitā. ",
  "an5.67:2.1": "Katame pañca? ",
  "an5.67:2.2": "Idha, bhikkhave, bhikkhu chandasamādhipadhānasaṅkhārasamannāgataṃ iddhipādaṃ bhāveti, ",
  "an5.67:2.3": "vīriyasamādhi …pe… ",
  "an5.67:2.4": "cittasamādhi … ",
  "an5.67:2.5": "vīmaṃsāsamādhipadhānasaṅkhārasamannāgataṃ iddhipādaṃ bhāveti, ",
  "an5.67:2.6": "ussoḷhiññeva pañcamiṃ. ",
  "an5.67:2.7": "Yo hi koci, bhikkhave, bhikkhu vā bhikkhunī vā ime pañca dhamme bhāveti, ime pañca dhamme bahulīkaroti, tassa dvinnaṃ phalānaṃ aññataraṃ phalaṃ pāṭikaṅkhaṃ—",
  "an5.67:2.8": "diṭṭheva dhamme aññā, sati vā upādisese anāgāmitā”ti. ",
  "an5.67:2.9": "Sattamaṃ. "
}