{
  "an5.218:0.1": "Aṅguttara Nikāya 5 ",
  "an5.218:0.2": "22. Akkosakavagga ",
  "an5.218:0.3": "218. Dutiyaapāsādikasutta ",
  "an5.218:1.1": "“Pañcime, bhikkhave, ādīnavā apāsādike. ",
  "an5.218:1.2": "Katame pañca? ",
  "an5.218:1.3": "Appasannā nappasīdanti, pasannānañca ekaccānaṃ aññathattaṃ hoti, satthusāsanaṃ akataṃ hoti, pacchimā janatā diṭṭhānugatiṃ āpajjati, cittamassa nappasīdati. ",
  "an5.218:1.4": "Ime kho, bhikkhave, pañca ādīnavā apāsādike. ",
  "an5.218:2.1": "Pañcime, bhikkhave, ānisaṃsā pāsādike. ",
  "an5.218:2.2": "Katame pañca? ",
  "an5.218:2.3": "Appasannā pasīdanti, pasannānañca bhiyyobhāvo hoti, satthusāsanaṃ kataṃ hoti, pacchimā janatā diṭṭhānugatiṃ āpajjati, cittamassa pasīdati. ",
  "an5.218:2.4": "Ime kho, bhikkhave, pañca ānisaṃsā pāsādike”ti. ",
  "an5.218:2.5": "Aṭṭhamaṃ. "
}