{
  "an5.147:0.1": "Aṅguttara Nikāya 5 ",
  "an5.147:0.2": "15. Tikaṇḍakīvagga ",
  "an5.147:0.3": "147. Asappurisadānasutta ",
  "an5.147:1.1": "“Pañcimāni, bhikkhave, asappurisadānāni. ",
  "an5.147:1.2": "Katamāni pañca? ",
  "an5.147:1.3": "Asakkaccaṃ deti, acittīkatvā deti, asahatthā deti, apaviddhaṃ deti, anāgamanadiṭṭhiko deti. ",
  "an5.147:1.4": "Imāni kho, bhikkhave, pañca asappurisadānāni. ",
  "an5.147:2.1": "Pañcimāni, bhikkhave, sappurisadānāni. ",
  "an5.147:2.2": "Katamāni pañca? ",
  "an5.147:2.3": "Sakkaccaṃ deti, cittīkatvā deti, sahatthā deti, anapaviddhaṃ deti, āgamanadiṭṭhiko deti. ",
  "an5.147:2.4": "Imāni kho, bhikkhave, pañca sappurisadānānī”ti. ",
  "an5.147:2.5": "Sattamaṃ. "
}