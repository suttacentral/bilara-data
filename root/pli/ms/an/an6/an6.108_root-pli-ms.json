{
  "an6.108:0.1": "Aṅguttara Nikāya 6 ",
  "an6.108:0.2": "11. Tikavagga ",
  "an6.108:0.3": "108. Duccaritasutta ",
  "an6.108:1.1": "“Tayome, bhikkhave, dhammā. ",
  "an6.108:1.2": "Katame tayo? ",
  "an6.108:1.3": "Kāyaduccaritaṃ, vacīduccaritaṃ, manoduccaritaṃ. ",
  "an6.108:1.4": "Ime kho, bhikkhave, tayo dhammā. ",
  "an6.108:1.5": "Imesaṃ kho, bhikkhave, tiṇṇaṃ dhammānaṃ pahānāya tayo dhammā bhāvetabbā. ",
  "an6.108:1.6": "Katame tayo? ",
  "an6.108:1.7": "Kāyaduccaritassa pahānāya kāyasucaritaṃ bhāvetabbaṃ, vacīduccaritassa pahānāya vacīsucaritaṃ bhāvetabbaṃ, manoduccaritassa pahānāya manosucaritaṃ bhāvetabbaṃ. ",
  "an6.108:1.8": "Imesaṃ kho, bhikkhave, tiṇṇaṃ dhammānaṃ pahānāya ime tayo dhammā bhāvetabbā”ti. ",
  "an6.108:1.9": "Dutiyaṃ. "
}