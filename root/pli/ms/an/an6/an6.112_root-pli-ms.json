{
  "an6.112:0.1": "Aṅguttara Nikāya 6 ",
  "an6.112:0.2": "11. Tikavagga ",
  "an6.112:0.3": "112. Assādasutta ",
  "an6.112:1.1": "“Tayome, bhikkhave, dhammā. ",
  "an6.112:1.2": "Katame tayo? ",
  "an6.112:1.3": "Assādadiṭṭhi, attānudiṭṭhi, micchādiṭṭhi. ",
  "an6.112:1.4": "Ime kho, bhikkhave, tayo dhammā. ",
  "an6.112:1.5": "Imesaṃ kho, bhikkhave, tiṇṇaṃ dhammānaṃ pahānāya tayo dhammā bhāvetabbā. ",
  "an6.112:1.6": "Katame tayo? ",
  "an6.112:1.7": "Assādadiṭṭhiyā pahānāya aniccasaññā bhāvetabbā, attānudiṭṭhiyā pahānāya anattasaññā bhāvetabbā, micchādiṭṭhiyā pahānāya sammādiṭṭhi bhāvetabbā. ",
  "an6.112:1.8": "Imesaṃ kho, bhikkhave, tiṇṇaṃ dhammānaṃ pahānāya ime tayo dhammā bhāvetabbā”ti. ",
  "an6.112:1.9": "Chaṭṭhaṃ. "
}