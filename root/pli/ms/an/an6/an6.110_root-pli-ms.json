{
  "an6.110:0.1": "Aṅguttara Nikāya 6 ",
  "an6.110:0.2": "11. Tikavagga ",
  "an6.110:0.3": "110. Saññāsutta ",
  "an6.110:1.1": "“Tayome, bhikkhave, dhammā. ",
  "an6.110:1.2": "Katame tayo? ",
  "an6.110:1.3": "Kāmasaññā, byāpādasaññā, vihiṃsāsaññā. ",
  "an6.110:1.4": "Ime kho, bhikkhave, tayo dhammā. ",
  "an6.110:1.5": "Imesaṃ kho, bhikkhave, tiṇṇaṃ dhammānaṃ pahānāya tayo dhammā bhāvetabbā. ",
  "an6.110:1.6": "Katame tayo? ",
  "an6.110:1.7": "Kāmasaññāya pahānāya nekkhammasaññā bhāvetabbā, byāpādasaññāya pahānāya abyāpādasaññā bhāvetabbā, vihiṃsāsaññāya pahānāya avihiṃsāsaññā bhāvetabbā. ",
  "an6.110:1.8": "Imesaṃ kho, bhikkhave, tiṇṇaṃ dhammānaṃ pahānāya ime tayo dhammā bhāvetabbā”ti. ",
  "an6.110:1.9": "Catutthaṃ. "
}