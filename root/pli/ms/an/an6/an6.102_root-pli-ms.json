{
  "an6.102:0.1": "Aṅguttara Nikāya 6 ",
  "an6.102:0.2": "10. Ānisaṃsavagga ",
  "an6.102:0.3": "102. Anavatthitasutta ",
  "an6.102:1.1": "“Cha, bhikkhave, ānisaṃse sampassamānena alameva bhikkhunā sabbasaṅkhāresu anodhiṃ karitvā aniccasaññaṃ upaṭṭhāpetuṃ. ",
  "an6.102:1.2": "Katame cha? ",
  "an6.102:1.3": "‘Sabbasaṅkhārā ca me anavatthitā khāyissanti, sabbaloke ca me mano nābhiramissati, sabbalokā ca me mano vuṭṭhahissati, nibbānapoṇañca me mānasaṃ bhavissati, saṃyojanā ca me pahānaṃ gacchissanti, paramena ca sāmaññena samannāgato bhavissāmī’ti. ",
  "an6.102:1.4": "Ime kho, bhikkhave, cha ānisaṃse sampassamānena alameva bhikkhunā sabbasaṅkhāresu anodhiṃ karitvā aniccasaññaṃ upaṭṭhāpetun”ti. ",
  "an6.102:1.5": "Sattamaṃ. "
}