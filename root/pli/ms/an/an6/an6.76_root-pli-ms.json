{
  "an6.76:0.1": "Aṅguttara Nikāya 6 ",
  "an6.76:0.2": "8. Arahattavagga ",
  "an6.76:0.3": "76. Arahattasutta ",
  "an6.76:1.1": "“Cha, bhikkhave, dhamme appahāya abhabbo arahattaṃ sacchikātuṃ. ",
  "an6.76:1.2": "Katame cha? ",
  "an6.76:1.3": "Mānaṃ, omānaṃ, atimānaṃ, adhimānaṃ, thambhaṃ, atinipātaṃ. ",
  "an6.76:1.4": "Ime kho, bhikkhave, cha dhamme appahāya abhabbo arahattaṃ sacchikātuṃ. ",
  "an6.76:2.1": "Cha, bhikkhave, dhamme pahāya bhabbo arahattaṃ sacchikātuṃ. ",
  "an6.76:2.2": "Katame cha? ",
  "an6.76:2.3": "Mānaṃ, omānaṃ, atimānaṃ, adhimānaṃ, thambhaṃ, atinipātaṃ. ",
  "an6.76:2.4": "Ime kho, bhikkhave, cha dhamme pahāya bhabbo arahattaṃ sacchikātun”ti. ",
  "an6.76:2.5": "Dutiyaṃ. "
}