{
  "an6.115:0.1": "Aṅguttara Nikāya 6 ",
  "an6.115:0.2": "11. Tikavagga ",
  "an6.115:0.3": "115. Dovacassatāsutta ",
  "an6.115:1.1": "“Tayome, bhikkhave, dhammā. ",
  "an6.115:1.2": "Katame tayo? ",
  "an6.115:1.3": "Dovacassatā, pāpamittatā, cetaso vikkhepo. ",
  "an6.115:1.4": "Ime kho, bhikkhave, tayo dhammā. ",
  "an6.115:1.5": "Imesaṃ kho, bhikkhave, tiṇṇaṃ dhammānaṃ pahānāya tayo dhammā bhāvetabbā. ",
  "an6.115:1.6": "Katame tayo? ",
  "an6.115:1.7": "Dovacassatāya pahānāya sovacassatā bhāvetabbā, pāpamittatāya pahānāya kalyāṇamittatā bhāvetabbā, cetaso vikkhepassa pahānāya ānāpānassati bhāvetabbā. ",
  "an6.115:1.8": "Imesaṃ kho, bhikkhave, tiṇṇaṃ dhammānaṃ pahānāya ime tayo dhammā bhāvetabbā”ti. ",
  "an6.115:1.9": "Navamaṃ. "
}