{
  "an4.72:0.1": "Aṅguttara Nikāya 4 ",
  "an4.72:0.2": "8. Apaṇṇakavagga ",
  "an4.72:0.3": "72. Sammādiṭṭhisutta ",
  "an4.72:1.1": "“Catūhi, bhikkhave, dhammehi samannāgato bhikkhu apaṇṇakappaṭipadaṃ paṭipanno hoti, yoni cassa āraddhā hoti āsavānaṃ khayāya. ",
  "an4.72:1.2": "Katamehi catūhi? ",
  "an4.72:1.3": "Nekkhammavitakkena, abyāpādavitakkena, avihiṃsāvitakkena, sammādiṭṭhiyā—",
  "an4.72:1.4": "imehi kho, bhikkhave, catūhi dhammehi samannāgato bhikkhu apaṇṇakappaṭipadaṃ paṭipanno hoti, yoni cassa āraddhā hoti āsavānaṃ khayāyā”ti. ",
  "an4.72:1.5": "Dutiyaṃ. "
}