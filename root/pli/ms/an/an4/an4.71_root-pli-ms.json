{
  "an4.71:0.1": "Aṅguttara Nikāya 4 ",
  "an4.71:0.2": "8. Apaṇṇakavagga ",
  "an4.71:0.3": "71. Padhānasutta ",
  "an4.71:1.1": "“Catūhi, bhikkhave, dhammehi samannāgato bhikkhu apaṇṇakappaṭipadaṃ paṭipanno hoti, yoni cassa āraddhā hoti āsavānaṃ khayāya. ",
  "an4.71:1.2": "Katamehi catūhi? ",
  "an4.71:1.3": "Idha, bhikkhave, bhikkhu sīlavā hoti, bahussuto hoti, āraddhavīriyo hoti, paññavā hoti. ",
  "an4.71:1.4": "Imehi kho, bhikkhave, catūhi dhammehi samannāgato bhikkhu apaṇṇakappaṭipadaṃ paṭipanno hoti, yoni cassa āraddhā hoti āsavānaṃ khayāyā”ti. ",
  "an4.71:1.5": "Paṭhamaṃ. "
}