{
  "an4.112:0.1": "Aṅguttara Nikāya 4 ",
  "an4.112:0.2": "12. Kesivagga ",
  "an4.112:0.3": "112. Javasutta ",
  "an4.112:1.1": "“Catūhi, bhikkhave, aṅgehi samannāgato rañño bhadro assājānīyo rājāraho hoti rājabhoggo, rañño aṅganteva saṅkhaṃ gacchati. ",
  "an4.112:1.2": "Katamehi catūhi? ",
  "an4.112:1.3": "Ajjavena, javena, khantiyā, soraccena—",
  "an4.112:1.4": "imehi kho, bhikkhave, catūhi aṅgehi samannāgato rañño bhadro assājānīyo rājāraho hoti, rājabhoggo, rañño aṅganteva saṅkhaṃ gacchati. ",
  "an4.112:2.1": "Evamevaṃ kho, bhikkhave, catūhi dhammehi samannāgato bhikkhu āhuneyyo hoti …pe… anuttaraṃ puññakkhettaṃ lokassa. ",
  "an4.112:2.2": "Katamehi catūhi? ",
  "an4.112:2.3": "Ajjavena, javena, khantiyā, soraccena—",
  "an4.112:2.4": "imehi kho, bhikkhave, catūhi dhammehi samannāgato bhikkhu āhuneyyo hoti …pe… anuttaraṃ puññakkhettaṃ lokassā”ti. ",
  "an4.112:2.5": "Dutiyaṃ. "
}