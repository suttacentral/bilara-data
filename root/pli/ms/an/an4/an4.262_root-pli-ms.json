{
  "an4.262:0.1": "Aṅguttara Nikāya 4 ",
  "an4.262:0.2": "26. Abhiññāvagga ",
  "an4.262:0.3": "262. Araññasutta ",
  "an4.262:1.1": "“Catūhi, bhikkhave, dhammehi samannāgato bhikkhu nālaṃ araññavanapatthāni pantāni senāsanāni paṭisevituṃ. ",
  "an4.262:1.2": "Katamehi catūhi? ",
  "an4.262:1.3": "Kāmavitakkena, byāpādavitakkena, vihiṃsāvitakkena, duppañño hoti jaḷo elamūgo—",
  "an4.262:1.4": "imehi kho, bhikkhave, catūhi dhammehi samannāgato bhikkhu nālaṃ araññavanapatthāni pantāni senāsanāni paṭisevituṃ. ",
  "an4.262:2.1": "Catūhi, bhikkhave, dhammehi samannāgato bhikkhu alaṃ araññavanapatthāni pantāni senāsanāni paṭisevituṃ. ",
  "an4.262:2.2": "Katamehi catūhi? ",
  "an4.262:2.3": "Nekkhammavitakkena, abyāpādavitakkena, avihiṃsāvitakkena, paññavā hoti ajaḷo anelamūgo—",
  "an4.262:2.4": "imehi kho, bhikkhave, catūhi dhammehi samannāgato bhikkhu alaṃ araññavanapatthāni pantāni senāsanāni paṭisevitun”ti. ",
  "an4.262:2.5": "Navamaṃ. "
}