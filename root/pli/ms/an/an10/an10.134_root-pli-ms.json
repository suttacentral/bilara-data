{
  "an10.134:0.1": "Aṅguttara Nikāya 10 ",
  "an10.134:0.2": "14. Sādhuvagga ",
  "an10.134:0.3": "134. Sādhusutta ",
  "an10.134:1.1": "“Sādhuñca vo, bhikkhave, desessāmi asādhuñca. ",
  "an10.134:1.2": "Taṃ suṇātha, sādhukaṃ manasi karotha, bhāsissāmī”ti. ",
  "an10.134:1.3": "“Evaṃ, bhante”ti kho te bhikkhū bhagavato paccassosuṃ. ",
  "an10.134:1.4": "Bhagavā etadavoca: ",
  "an10.134:2.1": "“Katamañca, bhikkhave, asādhu? ",
  "an10.134:2.2": "Micchādiṭṭhi, micchāsaṅkappo, micchāvācā, micchākammanto, micchāājīvo, micchāvāyāmo, micchāsati, micchāsamādhi, micchāñāṇaṃ, micchāvimutti—",
  "an10.134:2.3": "idaṃ vuccati, bhikkhave, asādhu. ",
  "an10.134:2.4": "Katamañca, bhikkhave, sādhu? ",
  "an10.134:2.5": "Sammādiṭṭhi, sammāsaṅkappo, sammāvācā sammākammanto, sammāājīvo, sammāvāyāmo, sammāsati, sammāsamādhi, sammāñāṇaṃ, sammāvimutti—",
  "an10.134:2.6": "idaṃ vuccati, bhikkhave, sādhū”ti. ",
  "an10.134:2.7": "Paṭhamaṃ. "
}