{
  "an10.4:0.1": "Aṅguttara Nikāya 10 ",
  "an10.4:0.2": "1. Ānisaṃsavagga ",
  "an10.4:0.3": "4. Dutiyaupanisasutta ",
  "an10.4:1.1": "Tatra kho āyasmā sāriputto bhikkhū āmantesi …pe… ",
  "an10.4:1.2": "“dussīlassa, āvuso, sīlavipannassa hatūpaniso hoti avippaṭisāro; ",
  "an10.4:1.3": "avippaṭisāre asati avippaṭisāravipannassa hatūpanisaṃ hoti …pe… ",
  "an10.4:1.4": "vimuttiñāṇadassanaṃ. ",
  "an10.4:1.5": "Seyyathāpi, āvuso, rukkho sākhāpalāsavipanno. Tassa papaṭikāpi na pāripūriṃ gacchati, tacopi … pheggupi … sāropi na pāripūriṃ gacchati. ",
  "an10.4:1.6": "Evamevaṃ kho, āvuso, dussīlassa sīlavipannassa hatūpaniso hoti avippaṭisāro; ",
  "an10.4:1.7": "avippaṭisāre asati avippaṭisāravipannassa hatūpanisaṃ hoti …pe… ",
  "an10.4:1.8": "vimuttiñāṇadassanaṃ. ",
  "an10.4:2.1": "Sīlavato, āvuso, sīlasampannassa upanisasampanno hoti avippaṭisāro; ",
  "an10.4:2.2": "avippaṭisāre sati avippaṭisārasampannassa upanisasampannaṃ hoti …pe… ",
  "an10.4:2.3": "vimuttiñāṇadassanaṃ. ",
  "an10.4:2.4": "Seyyathāpi, āvuso, rukkho sākhāpalāsasampanno. Tassa papaṭikāpi pāripūriṃ gacchati, tacopi … pheggupi … sāropi pāripūriṃ gacchati. ",
  "an10.4:2.5": "Evamevaṃ kho, āvuso, sīlavato sīlasampannassa upanisasampanno hoti avippaṭisāro; ",
  "an10.4:2.6": "avippaṭisāre sati avippaṭisārasampannassa upanisasampannaṃ hoti …pe… ",
  "an10.4:2.7": "vimuttiñāṇadassanan”ti. ",
  "an10.4:2.8": "Catutthaṃ. "
}