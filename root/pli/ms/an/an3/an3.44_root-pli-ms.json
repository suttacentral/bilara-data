{
  "an3.44:0.1": "Aṅguttara Nikāya 3 ",
  "an3.44:0.2": "5. Cūḷavagga ",
  "an3.44:0.3": "44. Kathāpavattisutta ",
  "an3.44:1.1": "“Tīhi, bhikkhave, ṭhānehi kathā pavattinī hoti. ",
  "an3.44:1.2": "Katamehi tīhi? ",
  "an3.44:1.3": "Yo dhammaṃ deseti so atthappaṭisaṃvedī ca hoti dhammappaṭisaṃvedī ca. ",
  "an3.44:1.4": "Yo dhammaṃ suṇāti so atthappaṭisaṃvedī ca hoti dhammappaṭisaṃvedī ca. ",
  "an3.44:1.5": "Yo ceva dhammaṃ deseti yo ca dhammaṃ suṇāti ubho atthappaṭisaṃvedino ca honti dhammappaṭisaṃvedino ca. ",
  "an3.44:1.6": "Imehi kho, bhikkhave, tīhi ṭhānehi kathā pavattinī hotī”ti. ",
  "an3.44:1.7": "Catutthaṃ. "
}