{
  "an8.31:0.1": "Aṅguttara Nikāya 8 ",
  "an8.31:0.2": "4. Dānavagga ",
  "an8.31:0.3": "31. Paṭhamadānasutta ",
  "an8.31:1.1": "“Aṭṭhimāni, bhikkhave, dānāni. ",
  "an8.31:1.2": "Katamāni aṭṭha? ",
  "an8.31:1.3": "Āsajja dānaṃ deti, ",
  "an8.31:1.4": "bhayā dānaṃ deti, ",
  "an8.31:1.5": "‘adāsi me’ti dānaṃ deti, ",
  "an8.31:1.6": "‘dassati me’ti dānaṃ deti, ",
  "an8.31:1.7": "‘sāhu dānan’ti dānaṃ deti, ",
  "an8.31:1.8": "‘ahaṃ pacāmi, ime na pacanti; nārahāmi pacanto apacantānaṃ dānaṃ adātun’ti dānaṃ deti, ",
  "an8.31:1.9": "‘imaṃ me dānaṃ dadato kalyāṇo kittisaddo abbhuggacchatī’ti dānaṃ deti, ",
  "an8.31:1.10": "cittālaṅkāracittaparikkhāratthaṃ dānaṃ deti. ",
  "an8.31:1.11": "Imāni kho, bhikkhave, aṭṭha dānānī”ti. ",
  "an8.31:1.12": "Paṭhamaṃ. "
}